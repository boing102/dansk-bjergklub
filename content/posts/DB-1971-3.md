
---
title: "Dansk Bjergklub 1971 nr. 3"
date: "2022-10-29"
draft: false
tags: ["1971"]
thumbnail: /1971/DB-1971-3/page1.jpg
---

![page1.jpg](/1971/DB-1971-3/page1.jpg)
Dansk Bjergklub 1971 nr.3





![page2.jpg](/1971/DB-1971-3/page2.jpg)
BESTYRELSE

V. Bjerre Christensen - Formand
Hyldevangen 4, 2630 Tåstrup
01 99 49 59 (kl. 17- 19)

Peter Franke - Sekretær
Kjeldgårdsvej 6, 2890 Hareskov

Harry Vedøe - Bibliotekar
Frederiksb.alle 40, 1820 Kbh. V
EV 36 51

Mogens P. Olesen
Asnæsvej 30, 4400 Kalundborg
03 51 19 18

Henning Knudsen - Kasserer

Skt. Thomas Alle 10, 1824 Kbh. V
01 10 21 44 (kl. 9 - 16)
AFDELING VEST
Kirsten Sarbæk

Niels Bjerresvej 27

8270 Højbjerg

Anners Dahl - Formand
Norgårdsvej 50 B, 7800 Skive
Skive (0751) 198 (kl. 14 = 17)

ALPIN GRUPPE

Allan Scharff

Ermelundsv. 124, 2820 Gentofte
GE 2009

UDRUSTNINGSDEPOT
Leif Christensen

Sæbjørnsvej 12, 2880 Bagsværd
01 87 32 00

HYTTEFORVALTER

Henning Knudsen

Skt. Thomas Alle 10
1824 Kbh. V

01 10 21 44 (kl. 9 - 16)

REDAKTION

Mogens P. Olesen
Asnæsvej 30, 4400 Kalundborg
03 51 19 18

Jens Middelboe
Immortellevej 8, 2950 Vedbæk
01 89 03 56

Redaktionens adresse:
Immortellevej 8, 2950 Vedbæk
TRYK

Bruhns Bureau
Stengade 41, 3000 Helsingør
03 21 23 28

TIDSSKRIFT FOR DANSK BJERGKLUB

21. årgang nr. 3 april

1971;

Udgivet af Dansk Bjergklub, Hyldevan-
gen 4, 2630 Tåstrup. Postkonto: 79 858.
(Sektion af "Osterreichischer Alpenve-

rein""),

INDHOLD

Kontingent 000000
Generalforsamlingen 1971.........
Årsberetning for 1971 ....
Alpin Gruppe 2.000 rereenee

Læserne skriver ......2000r0r00…
VISE rose i Ske Snare 5 i RE
Afd. Vest ......
Vandrenyt fra Østrig 0080500

Klatringer på Kullen
"Ribars Tårn" .....

Bjergvandring i Frankrig .........

Løst og fast ....... KEN 464 FEREV gEE
Tilmelding til Kullenture .........
Åbent-hus-aftener ........

Forside: Møens Klint.
Foto; Knud Christensen.

Go oa um www

12
14

15
17
18
19
19




![page3.jpg](/1971/DB-1971-3/page3.jpg)
KONTINGENT

På generalforsamlingen blev kontingentet fastsat som følger:

Dansk Bjergklub Dansk Bjergklub + Oav
A-medlemmer 37,00 kr. 57,00 kr.
B-medlemmer 21,00 kr. 31,00 kr.

Giroblanketterne er allerede sendt ud, og tiden er nu inde til at sørge for
indbetaling, hvis det ikke er sket for længst. Som det fremgik af regnska-
bet, der var vedlagt sidste nummer af bladet, er økonomien ikke for god.
Kassereren vil derfor i år i særlig høj grad påskønne hurtig indbetaling,
og alt for månge har endnu ikke fået ordnet denne sag.

GENERALFORSAMLINGEN 1971

1. Vagn Bjerre Christensen bød velkommen og foreslog Møhring-Andersen

—" som dirigent, hvilket blev enstemmigt vedtaget. Dirigenten konstatere-
de, at generalforsamlingen var lovligt indvarslet og gav derefter ordet
til formanden for aflæggelse af årsberetning.

. Formanden aflagde årsberetningen, således som den er gengivet andet-
steds i dette nummer af tidsskriftet, I forbindelse hermed komplimen-
terede Erik Hoff klubbens ledelse for en udmærket sæson med flere
udenlandske foredragsholdere. Han mente, at formanden i sin beretning
burde have nævnt Alpin Gruppe og Afd. Vest, der hver især byder si-
ne medlemmer store muligheder. Desuden takkede Erik Hoff for bladet,
som han syntes var bedre end nogensinde. Hvad angår biblioteket sav-
nede han meddelelse i bladet om nyerhvervelser og anmeldelser af dis-
se, ligesom han mente, at man burde abonnere på tidsskriftet '""Moun-
tain".

Bibliotekaren Harry Vedøe oplyste, at man allerede havde tegnet abon-
nement på dette tidsskrift, men at man på grund af den engelske post-
strejke endnu ikke havde fået de første eksemplarer.

Peter Søndergård oplæste Alpin Gruppes beretning og formanden meddel-
te, at Afd. Vests beretning ikke var nået frem, men ville blive aftrykt
i første nummer af tidsskriftet.

| wn

Herefter godkendtes formandens beretning.

3. Kassereren Henning Knudsen aflagde det reviderede regnskab, som det
var udsendt med sidste nummer af tidsskriftet, samt forelagde budget
for 1971 og 1972 og foreslog i forbindelse hermed et kontingent for
1971 på 37 kr. til Dansk Bjergklub for A-medlemmer, således som det
var forelagt allerede på generalforsamlingen i 1970. Ligeledes henstille-
des det til generalforsamlingen at tilkendegive, om man ville gå med

til en forhøjelse af kontingentet i 1972 til 45 kr. for A-medlemmer,
hvorved man ville få råd til at udsende 6 numre af tidsskriftet igen i
1972.




![page4.jpg](/1971/DB-1971-3/page4.jpg)
Efter en del diskussion om, hvor stor forhøjelsen for 1972 skulle være,
blev der stemt om et forslag om en forhøjelse til 50 kr. for A-medlem-
mer af Dansk Bjergklub, og dette blev enstemmigt anbefalet. Der blev
bedt om at forslag om kontingentforhøjelse for fremtiden blev offentlig-
gjort i bladet inden generalforsamlingen.

På baggrund af den større forhøjelse af kontingentet i 1972 lovede for-
manden, at man også ville udsende 6 numre af tidsskriftet i 1971 og
ikke nøjes med de 5 som foreslået af økonomiske grunde.

På et spørgsmål om man havde tænkt på at slå bladet for Dansk Bjerg-
klub sammen med Dansk Fjeldvandrerklubs blad, svarede formanden, at
han havde foreslået det på Dansk Fjeldvandrerklubs generalforsamling,
men at der måtte mange forhandlinger til, før noget sådan evt. kunne
muliggøres. Jens Middelboe mente ikke, en sammenslutning ville give
væsentlige økonomiske fordele.

På et spørgsmål om annoncer svarede Peter Franke, at der ikke var
interesse for at annoncere i vort blad.

Regnskabet for 1970 og kontingentet for 1971 godkendtes.
4. Der var ikke indkommet forslag fra bestyrelse eller medlemmer.

5, Hanne Werner og Mogens Olesen var på valg. Hanne Werner ønskede
77 at udtræde af bestyrelsen og man foreslog Henning Knudsen som afløser,
hvilket blev vedtaget. Mogens Olesen genvalgtes.

6. Christian Tilly ønskede at trække sig tilbage som revisor, og bestyrel-
"7 sen foreslog Hanne Werner som afløser, i henhold til gamle traditioner.
Det vedtoges.

7. Erik Hoff bemærkede i anledning af Hanne Rotovniks artikel i sidste

77 nummer af tidsskriftet om dannelse af en bræklub, at det lykkedes at
få Alpin Gruppe og Afd. Vest oprettet under Dansk Bjergklub, og syn-
tes vi også burde prøve med bræklubben. Desuden syntes han tiden var
kommet til, at Dansk Bjergklub frigjorde sig fra OAV. Medlemskabet
var oprindelig en prestigesag, men nu var klubben stor nok til at stå
alene. Klubben havde ingen fordele af medlemskabet, idet vi aldrig hav-
de kunnet få film, foredrag el. lign. gennem OAV. En frigørelse ville
også lette kassererens og sekretærens arbejde betydelig, ligesom en
kontingentforhøjelse ville være lettere at vedtage.

Fra anden side ytredes der ængstelse for, at klubben ville miste med-
lemmer, hvis vi gik ud af OAV, idet mange udelukkende var medlem
af Dansk Bjergklub for at få OAV medlemskort.

Dernæst viste John Andersen tegninger og en model af den hytte bjerg-
klubben påtænker at bygge på Kullen. Byggeomkostningerne er anslået
til 25.700 kr.

Til slut takkede Møhring-Andersen Hanne Werner for hendes arbejde i
bestyrelsen og formanden tilsluttede sig denne tak.

Derefter vistes der 2 franske film "Allo Charcot" og "Beautés Souterrai-
nes", men ud over at den første handlede om en polarekspedition og den
anden om huleforskning, er jeg ikke i stand til at redegøre for handlingen.

4




![page5.jpg](/1971/DB-1971-3/page5.jpg)
I pausen mellem de 2 film foretoges der lodtrækning om tidsskrifterne for
de sidste 2 års læsekredse.

Mogens Olesen.

ÅRSBERETNING FOR 1971

Medlemsforhold.

Med udgangen af 1970 havde klubben et medlemsantal på 417. Vi har haft
65 indmeldelser og 35 udmeldelser, altså en fremgang på 30 medlemmer.
Det rent kvantitative har egentlig aldrig været klubbens målsætning, men
det er alligevel med en vis tilfredshed vi noterer os denne fremgang.

Medlemsmøder etc. i 1970.

27. jan. Sture Lindgren fortalte om vildmarkskurser i Jåmtland.
Leif Skjoldbo om sin bestigning af Kilimanjaro med efterføl-
gende fotosafari.

28. febr. Ordinær generalforsamling. Bagefter Erik Hoffs beretning om
sin deltagelse i Monzinos slædeekspedition.

17. marts John Andersen berettede om sin ekspedition i Sahara med
bestigninger i Hoggar bjergene.
Emmerik Jensen holdt foredrag om Zermatt-området.

27. apr. Major Ziebell fortalte om sin deltagelse i Malcolm Slessers
Østgrønlandsekspedition.

30. sept. Egne medlemmers beretninger: Steen Mørup (Lyngsalperne i
Nordnorge), Peter Søndergaard Larsen (Zermatt), Kurt Werner
(Sydgrønland).

26. okt. Torben Hee fortalte om bestigninger i Nordnorge, bl.a. af
Stetind. Derefter film. Den canadiske "Cliff Hangers", en
østrigsk klatrefilm fra Olperer, og sidst en østrigsk film
fra vinterolympiaden i 1964,

26. nov. Vagn Bjerre Christensen fortalte om bestigninger i Østafrika.
Af Ruwenzori, Kilimanjaro og Mt. Kenya.

Til alle foredrag og beretninger blev der vist farvelysbilleder.
Derudover har der været afholdt de sædvanlige åbent-hus-aftener.

En væsentlig ændring fra tidligere år er den, at vi har fået andre møde-
lokaler. Baggrunden er, at vi, i den i forvejen ikke særlig charmerende
restaurant Karnappen, efterhånden følte os temmelig uvelkomne efter mø-
derne. Resultatet var, at medlemmerne efter møderne spredtes for alle
vinde. Her i Søpavillonen er der mulighed for at yngre og ældre, nye
medlemmer og gamle medlemmer kan sludre og hygge sig med hinanden
i Eventyrernes Klubs lokaler, når det officielle mødeprogram er forbi.
Vi betaler her 50 kr. mere pr. møde end i Kvindernes Bygning, men
det er langt blevet opvejet af den stærkt stigende deltagelse i møderne.





![page6.jpg](/1971/DB-1971-3/page6.jpg)
I mange år har Erik Hoff haft hjerterum og husrum for klubbens bibliotek.
Det er vel kun naturligt, at han gerne har villet aflastes for dette, samti-
dig med at han trak sig tilbage som klubbens formand. Biblioteket og åbent-
hus-aftenerne er nu flyttet til "The Experiment in International Living"s lo-
kaler i Badstuestræde. Der er mulighed for at købe øl og sodavand, der

er masser af plads, og vi glæder os over en god tilslutning til de hyggeli-
ge og uformelle åbent-hus-aftener.

Biblioteket.

Udlånet har været normalt. Der er blevet indkøbt en del nye bøger, bl.a.
nogle norske bøger specielt af interesse for fjeldvandrere. Der spores en
dalende interesse for tidsskriftlæsekredsen. Samtidig med at vi ved, flere
og flere holder tidsskrifter selv. Hvis vi ikke kan få det til at løbe rundt
økonomisk, overvejer bestyrelsen at afvikle læsekredsen.

Kullen.

Aktiviteterne på Kullen er støt stigende. Der har været arrangeret syv
"officielle" ture, hvoraf een var helliget træfældning og oprydning på grun-
den. Sidst i juni afholdtes en meget vellykket hyttefest, med bål, spidsteg-
ning, rødvin og en ret så "crazy" underholdning. Vi mener fortsat, at akti-
viteterne på Kullen er overordentlig væsentlige for klubbens liv i det hele
taget. Og det har givet sig det udslag, at bestyrelsen har nedsat et bygge-
udvalg, der nu er istand til at fremlægge detaillerede planer for en hytte
på 70 kvadratmeter til et beløb af størrelsesordenen 25000 kr. Der er end-
nu forskellige usikkerhedsmomenter med hensyn til financiering og de sven-
ske myndigheders godkendelse af planerne, men med lidt held er vi igang
med byggeriet denne sommer.

Tidsskriftet.

Vi synes selv, at vi nu står med et tidsskrift, der er bedre end nogensin-
de før. Der har været glimrende bidrag i årets løb. Opsætning og billed-
materiale er fortræffeligt. Vi skylder en tak til de mange, der bidrager til
at gøre bladet mere indholdsrigt, mere levende. Men først og fremmest en
tak til Jens Middelboe for det meget store arbejde han gør. Jeg håber
klubbens medlemmer forstår at værdsætte sådan en redaktør. Det eneste
lidt kedelige i denne sag er at det koster penge, mange penge. Og hermed
glider vi over til næste punkt, der hedder:

Økonomi.

Det er med stor beklagelse, at vi fremlægger et regnskab, der viser et
underskud på godt 3000 kr. Det fremgår helt klart, at det er stigninger
på 50% til tidsskriftet, porto og kontorartikler, der er skyld i det. Og
kontingentet burde nok være sat op samtidig med at tidsskriftet ændrede
form. Det er bestyrelsens indstilling, at tidsskriftet er en så vigtig fak-
tor for klubben, at vi ikke bør slække på kvaliteten. Men derimod regule-
re kontingentet, så vi får balance i regnskabet. Og ret betænkt - særlig
hvis vi undtager OAV - har årskontingentet så ikke været rørende lavt ind-
til nu ?

Vi vil fortsat opfordre klubbens medlemmer til at deltage i bjergskoler
og -kurser. Interesserede kan henvende sig på åbent-hus-aftenerne, hvor
brochurer og programmer er fremlagt.

6




![page7.jpg](/1971/DB-1971-3/page7.jpg)
Jeg vil lige nævne det gode samarbejde, vi har haft med Fjeldvandrerklub-
ben i årets løb. Et samarbejde vi håber fortsat kan styrkes og udvikles.

Tilsidst blot en tak til alle jer, der på mange forskellige felter, på mange
forskellige måder har været med til at gøre en indsats for klubbens yder-
ligere trivsel og udvikling.

ALPIN GRUPPE

Peter Søndergaard Larsen aflagde følgende årsberetning specielt for
Alpin Gruppe:

Arrangementer: Gennem vinteren 69/70 afholdtes en del møder og arrange-
redes en del ture. Specielt kan nævnes, at Knud Christensen og Peter Chri-
stensen i tilknytning til et møde udarbejdede en pjece: Moderne sikrings-

og bolteteknik.

På Kullen opsattes en styrtsimulator med træning af dynamisk sikring a.m.
Sticht.

23.-24. jan. bjergredningskursus.

Skiweekends til Håstra, Hallandsåsen og Frostavallen.

Påsken: Forsøget på at få en hytte i Norge mislykkedes, hvorfor der arran-
geredes en tur til Hemsedal med overnatning i snegrotte.

Bedeferien: Klatring i Harzen og Bad Seegeberg.
Pinsen: Besøg på Kullen af Alpina Sektionen af Svenska Fjållklubben.

Sommeren: AG's aktivitet koncentreret om klatretræffet i Zermatt, hvor
der gjordes ruter af skiftende sværhedsgrad. 15 deltagere. Andre medlem-
mer klatrede i Østrig, Chamonix og Lyngenalperne. I slutningen af sep-
tember afholdtes den sædvanlige tur til Stockholms Alpina Sektion. Først

i oktober var 7 mand i Hohenaschau syd for Miinchen til Alpinismustreff,
hvor emnet i år var bolte og deres pålidelighed.

Man kan nu konstaterer, at Alpin Gruppe er nået over sine første år og
er blevet en helt etableret del af Dansk Bjergklub. Derfor har arbejdsop-
gaverne i 1970 kredset om at få den daglige arbejdsgang ind i en fornuf-
tig rutine. En af de mest bemærkelsesværdige nydannelser i denne sam-
menhæng er opsættelse af faste regler og kvalifikationskrav angående
klatreinstruktion på Kullen. Den instruktion, der gennem årene har været
givet, har ofte været præget af tilfældighed til trods for, at den har haft
klubbens blå stempel. På et møde i efteråret fremlagde bestyrelsen et
udkast til standardisering af undervisningen samt en række krav om kvali-
fikationer hos de, der meddeler den.

Der er lavet en fast cyklus for afholdelse af møder og Kullenture.




![page8.jpg](/1971/DB-1971-3/page8.jpg)
Antallet af medlemmer er lidt usikkert af forskellige årsager, men ligger
på 77 (55 d. 10. nov. 1969).

Det er Alpin Gruppes opgave, at formidle dansk klatreaktivitet på Grønland,
Til den ende er der taget principbeslutning om en ekspedition sommeren
1972.

Sommertræffet 1971 tænkes afholdt i Østrig evt. Gross Glockner.

Kullenføreren er udgivet året igennem i bladet. Vi vil gerne øge udgivel-
'sestempoet, men det kræver større aktivitet af gruppens medlemmer m.h.t.
afgivelse af beskrivelser.

LÆSERNE SKRIVER

På generalforsamlingen kom der en reaktion på Hanne Rotovnik's læserbrev
i sidste nummer af tidsskriftet fra Erik Hoff, der ligesom Hanne undrede
sig over dannelsen af en særlig bræklub. Kaj Olesen gav en redegørelse
for baggrunden og fik bragt klarhed over mangt og meget. Redaktionen har
bedt Kaj Olesen om at sende os et par ord om dette.

MERE OM DANSK BRÆGRUPPE

Da der synes at have hersket nogen usikkerhed og uvidenhed om, hvad Den
Norske Turistforenings Danske Brægruppe er for noget, skal jeg som part
i sagen give en kort redegørelse.

DNT afholder hvert år en række brækurser i Norge. Når man har deltaget
i et sådant kursus optages man automatisk i Bregruppen, der er en afde-
ling under DNT. Denne Brægruppe afholder en række aktiviteter såsom
foredrag, kursusvirksomhed, arrangerer ture m.v. En del danskere har
efterhånden deltaget i disse kurser på Hardangerjøkulen, Smørstabsbreen
eller Jostedalsbreen. For dem har det været vanskeligt aktivt at kunne
være med i Brægruppens aktiviteter, der jo normalt afholdes i Oslo, el-
ler har Oslo som udgangspunkt.

På denne baggrund tog Mikkel Kardel, der gennem en del år har været
instruktør på Finse-kurserne, initiativet til at oprette en dansk afdeling
af DNT's Brægruppe. Det foregik på den måde, at Kardel gennem DNT
fik adresserne på samtlige danskere, der i de senere år har været på
brækursus i Norge. Disse blev opfordret til at komme til en drøftelse
hos Kardel privat. Ca. 15 fulgte opfordringen (en del provinsboer viste
interesse, men var forhindret i at komme). Man fandt det rimeligt, at
man kaldte sig DNT's Danske Brægruppe. Man skulle iøvrigt ikke betale
kontingent, blot var det en forudsætning, at man var medlem af DNT.
Gæster til de implicerede skulle til enhver tid være velkomne. Gruppens
formål skulle iøvrigt være: 1) gennem møder skabe kontakt med andre
bræinteresserede. 2) gennem medlemmernes turberetninger og andet bræ-
nyt give incitamenter til bræture. 3) gennem møder give en opfriskning




![page9.jpg](/1971/DB-1971-3/page9.jpg)
af den på brækurserne erhvervede viden. 4) gennem fællesture som f.eks.
opfriskningskurser og videregående kurser samt vinterkurser skærpe inter-
essen for fjeldet i almindelighed og bræerne i særdeleshed.

Samme første mødeaften viste Kardel iøvrigt billeder fra sine mange ture
på de norske bræer, og demonstrerede i det hele taget sit omfattende kend-
skab til disse. Desuden snakkede man fremtidige aktiviteter. Resultatet
blev, at man ville arrangere et snehulekursus på Blefjellet. Dette blev af-
holdt i en forlænget week-end i februar, med et forudgående teorikursus i
januar. Til sommer har der været tale om at arrangere ture på Jostedals-
bræen eller evt. Svartisen.

Gruppens relation til Dansk Bjergklub og Dansk Fjeldvandrerklub blev dis-
kuteret første aften. Det viste sig nemlig, at en del af de fremmødte var
medlemmer et af disse to steder. Nogen klaring på spørgsmålet fik man
dog ikke, dog blev man enig om, at Kardel skulle søge kontakt med de
respektive klubbers bestyrelser for i det mindste at orientere om foreha-
vendet, så man ikke apriori lukkede interesserede fra disse klubber ude.
At det åbenbart har knebet lidt på dette punkt skyldes nok ikke mindst, at
Kardel har været temmelig ophængt med forberedelserne til turen til nord-
polen. Han deltager nemlig for tiden i Monzinos nordpolsfærd. Men forhå-
bentlig kan denne brist på kommunikationen endnu afhjælpes.

Dette indlæg er et beskedent forsøg på dette.
Kaj Olesen.

UDSTYR

BOLTE
Bolte kan opdeles i 2 hovedtyper:

Jernbolte og stålbolte. Disse kan igen opdeles i to
undergrupper efter konstruktion og funktion, således
at man har en type (Kaiser og fransk form) der er
smedet (hamret) op i en passende størrelse. Disse
bolte skal passe meget fint til de revner de sættes

i, da de sidder som en massiv masse mellem to
klippeflader. Den anden type bolte bliver skåret ud
af en plade og derefter formet til S og V bolte. Dis-
se bolte kan varieres betydelig mere i størrelsen og
de bruges da også mest i bredere riss; i dag er ca.
90% af alle disse bolte lavet af stål, og deres styr-
ke i lodrette riss regnes fuldt på højde med alm. stålboltes styrke i vand-
rette revner.

Jernbolte anvendes med fordel i meget sprød og meget blød klippe, da dis-
se ikke så ofte sprænger og beskadiger klippen, og bedst anvendes de i
bugtede riss, hvor de under gode forhold kan holde ca. 800 kg.




![page10.jpg](/1971/DB-1971-3/page10.jpg)
Jernbolte holder normalt 500 - 800 kg. Når vi bruger ordet normalt, me-
ner vi at ca. 50% af boltene holder til denne belastning.

Kun 10 - 15% holder til 1000 kg, og ca. 3% holder 2000 kg.

Stålboltene holder gennemsnitlig betydelig mere, nemlig normalt 1000 -
1500 kg og omkring 20% holder 2000 kg. En af grundene til de store ud-
sving er de forskellige klippearter, og de mange fabrikater. En anden år-
sag er, især for stålboltene, at selv meget øvede klatrere har meget svært
ved at bedømme hvor godt en bolt sidder, og derved sker det ofte at en
bolt går ud ved 300 - 400 kg.

Dette er hovedårsagen til at man er gået over til klemkiler, som sikring
under friklatring.

Nogle rigtige anbragte bolte.

Bolte bør anbringes med omtanke, og en forudsætning for at de opnår de-
res idealstyrke på et givet sted er, at de altid er sat således at de klem-
mer mest muligt, altså med hovedet vinkelret på rebets trækretning i til-
fælde af styrt, derved øger bolten sit tryk på klippen. S-bolte bør så vidt
muligt have øjet opefter i et lodret riss, Kaiser- og franske bolte skal al-
tid have øjet vandret i samme type riss, osv.

NSYRS- J

ii rel as AE

S-bolt i riss HEE Jernbolt i bugtet
riss (set ovenfra)

Udover de foran nævnte fordele ved stålbolte er her yderligere en grund
til at benytte dem, nemlig holdbarheden.

En jernbolts styrke bliver forringet med ca. 30% første gang man bruger
den, og den kan i alt kun bruges 3 - 4 gange.

10




![page11.jpg](/1971/DB-1971-3/page11.jpg)
Stålbolten derimod forringes kun 2 - 5% første gang den bruges, og den kan
bruges op til 50 gange, uden væsentlige deformeringer.

Derfor er stålbolte nok som helhed at foretrække for jernbolte.

Det sidste nye af vore tekniske hjælpemidler er klemkiler.

De kan sættes i næsten alle steder, hvor sprækker snævrer sammen, og de
har mange fordele frem for bolte. De:

- er hurtigere at anvende,

- kan bruges mange flere gange,

- kan, hvis de anbringes omhyggeligt, endog holde bedre end bolte,
- er betydelig lettere at se styrken på end bolte.

Prøv for fremtiden, hver gang du vil sætte en bolt i, at spørge dig selv,
om her ikke kan sidde en klemkile - så vil du opdage, at der er uanede mu-
ligheder for anbringelse af disse.

Også her har vi 2 hovedtyper:

Metal og nylon.

For at starte med de sidste må de meget stærkt frarådes, idet de ved
styrt giver efter for klippens pres og rives ud af sprækken allerede ved
800 kgs belastning. Da man yderligere ved,at en godt bundet knude på en
slynge også holder 800 kg, og da knuderne jo kan varieres i mange stør-
relser, er nylonklemkiler overflødige.

Klemkiler af metal holder godt anbragt ca. 3000 kg unaer forudsætning af,
at slyngen der sidder i,kan holde til det. De er forholdsvis lette at få ud
igen, så længe de ikke har været belastet med et styrt. Ved anbringelsen
af dem må man passe på, at rebet ikke kan komme til at trække dem ud
af sprækken igen, når man fortsætter opefter. For at undgå dette kan
man give klemkilen et slag med pennen af en hammer, derved binder ki-
len bedre i sprækken, I en kile skal slyngen altid være 40 cm min., der-
ved undgår den også lettere at blive trukket op af risset, for yderligere

at tynge kilen ned kan man anbringe en karabin med et par bolte i slyngen.

Grundet 1) sikkerheden, 2) hurtigheden og 3) prisen, er klemkiler næsten
altid at foretrække.

11




![page12.jpg](/1971/DB-1971-3/page12.jpg)
NYT

SPEJDER SPORT har nu nogle nyheder på trapperne, bl.a. tape i 2 bredder,
Klettergirtel i 6 x 9 mm, kernmantelslynger i 5, 7 og 9 mm samt de ting
vi nævnte i DB 1971 nr. 1. Det skal lige bemærkes, at de nye STUBAI is-
rør er blevet noget forsinket på grund af det store efterspørgselspres. I

det hele taget er SPEJDER SPORT ved at stramme sig an og få et pænt
repræsentativt udvalg af udstyr til fornuftige priser.

Vi har modtaget en chockrapport fra B.M.C. (British Mountaineering
Council) der fortæller, at kernmantelrebs styrke forringes væsentlig efter
2 år eller 50 dages brug. Man arbejder videre med sagen for at få den så
godt belyst som muligt, og vi afventer med spænding den næste rapport.

AFD. VEST

Som bekendt finder Afd. Vests møder nu sted på Thors Mølle. Da enkelte
medlemmer har haft svært ved at finde frem til det nye mødested, bringer
vi her en skitse over området. Så skulle der ikke være tvivl længere.

1. Thors Mølle
2. Varna
3. Frederikshøj Kro

Den blå bus nr. 20 kører fra rutebil--
stationen på minuttallene 15 og 45.

Hjemtur på minuttal 32.

MØDEREFERATER

Den 15. januar mødtes vi - desværre alt for fåtalligt - for at se Vagn
Bjerre Christensens billeder fra Østafrika. Hans skildring fra Ruwenzori,
Kilimanjaro og Mount Kenya var vi meget glade for at høre, og billederne
gav os indtryk af de varierede muligheder - også for bjergbestigning i

12




![page13.jpg](/1971/DB-1971-3/page13.jpg)
Afrika. Et referat af beretningen blev givet i forrige blad efter et møde i
København.

Den 13. februar:

Aftenens program var varieret - et udpluk af vidt forskellige turmuligheder
i bjerge.

Holger indledte. De 8 dage han havde haft til sin rådighed til klatring i
sommer, havde han udnyttet bravt. Den første top han og hans svejtser-
ven besteg var Pilatus (2123 m) - blot en "lille prøve" inden de virkelige
strabadser. Senere besteg de Schånstock (3161 m). Opturen tog dem 5 ti-
mer - nedturen 1 time, så det kan vist kaldes en smuttur. Toppen virkede
mærkelig rodet. Løse klippestykker lå hulter til bulter - men øverst en
stolt varde. Man kørte hastigt gennem Altdorf, Gåschener Alp og Furka
Pas, for at nå til Matterhorn, som også skulle bestiges inden hjemturen.
De startede i nysne fra Hårnli - Hitte, og vejret lovede ikke godt. Men
Holgers viljekølnedes ikke, han måtte nå toppen. Han havde forinden hørt
meget om turens lethed, men ganske ligetil var ruten ikke. Han priste sig
lykkelig over at have hjelm på, løse sten rasler ustandselig ned over siden.
Tovet ved den øverste del af ruten var ganske overiset og derfor ikke me-
get bevendt. På toppen lå en del sne, så de to bestigere fristedes ikke til
længere ophold der. Nedturen syntes knap så ligetil i det vejr, så i Sol-
vay - Hiitte overnattede de. Et festmåltid, som skulle ha' været nydt helt
oppe, blev til morgenmad i den klamme hytte - men på toppen havde man
været! Billederne vidnede om bjergets skønhed - og hverken klatremæssigt
eller strabadsmæssigt blev Holger skuffet.

Ole viste sine film fra adskillige ture ned gennem de franske alper. I de
første år vandrede han sammen med sine forældre i den nordlige del - om-
kring Mont Blanc massivet - siden har de fulgt små veje med kun ganske
lidt færdsel ned gennem Hautes Alpes og Basses Alpes. Den første etape
var omkring de nordlige bjerge, Aig. d'Argentiere, Aig. Verte og Aig.
du Midi. Også et glimt fra Mer de Glace fik vi. Man tog den meget vari-
erede strækning ned over Valloire, Allos og videre ind i Grande Canyon
de Verdon, og filmen viste dejlige vandringer i disse øde egne. Landska-
bet er rigt varieret, og vi så optagelser fra egnen, hvor klipperne er rø-
de. Turen sluttedes helt nede ved Middelhavet og et glimt af livet i St.
Tropez var en fin kontrast til stemningen i bjergene, hvor turister almin-
deligvis ikke kommer.

Gunnar viste billeder fra Voralberg, hvor han i sommer vandrede og klat-
rede ganske alene. Til en forsigtig hentydning angående faren ved at fær-
des helt på egen hånd i bjerge var hans eneste kommentar:

"Ja, havde jeg brækket et ben, så havde I ikke fået disse billeder at se".

Han tog dagture ud fra Jamtalhaus og gennemvandrede grænseområdet mel-
lem Østrig og Svejts. Hans første bestigning gjaldt Sd. Ochsenspitze. At
nå toppen på den 3399 m høje Fluchthorn erkendte han dog som et for
voveligt foretagende.

Et par vægge spillede ham et puds, idet han nogle gange pludselig befandt
sig ved en brat afgrund - lige overfor det massiv, han egentlig troede sig
halvejs oppe ad.

13




![page14.jpg](/1971/DB-1971-3/page14.jpg)
Gunnar nåede også op på Kronenkamm - et spændende massiv. Skønt turene
foregik først i august, hindrede snestorme ham flere gange i planlagte ture
i højderne. Men han fandt trods alt vægge til øvelse i klatreteknik. Dejlige
blomsterbilleder gav os indtryk af egnens flora.

KOMMENDE MØDER
Fredag den 16. april holdes generalforsamling.

Dagsorden:
1. Valg af dirigent.
Årsberetning for 1970/71.
Kassererens forelæggelse af regnskabet.
Valg til bestyrelsen.
.… Forslag fra bestyrelse eller medlemmer.

gø mm Å www

Eventuelt.

Efter generalforsamlingen viser Peter Pearson billeder fra England og
Skotland.

Onsdag den 12. maj: Filmsaften.

Møderne finder sted på Thors Mølle kl. 19.30.

Vi minder desuden om de tidligere annoncerede rebteknikmøder 17. april
og 12. juni og om turene til Kullen den 30. april og til Bad Segeberg den
6. maj.

Nærmere oplysninger om dette kan man finde i forrige nummer af bladet.

Vandrenyt fra Østrig

OAV åbnede i efteråret en ny Weitwanderweg fra Båhmerwald til de juliske
alper. Den nyåbnede vandrerute omfatter 19 dages bjergvandring fra nord
til syd. Den begynder ved Nebelstein og slutter helt nede ved den jugosla-
viske grænse i Eibiswald og omfatter 500 km markerede vandrestier. Der
er udgivet en fører, som omfatter hele denne tur. Oplysninger hos:

OAV Sektion Waldviertel, C. Hermann, Grillenstein 58,
3950 Gmiind/ NO eller

OAV Sektionsverband Steiermark, Sackstrasse 16, 8010 Graz.

14




![page15.jpg](/1971/DB-1971-3/page15.jpg)
KLATRINGER PÅ KULLEN

”RIBARS TÅRN”
Å k en BEL

15





![page16.jpg](/1971/DB-1971-3/page16.jpg)
16

KULLAG,

LOKALISERING:

VÆGHØJDE:

SVÆRHEDSGRAD:
FØRSTEBESTIGNING:
TEKN. HJÆLPEMIDLER:
BESKRIVELSE:

SVÆRHEDSGRAD:
FØRSTEBESTIGNING:
TEKN. HJÆLPEMIDLER:
BESKRIVELSE:

SVÆRHEDSGRAD:
TEKN. HJÆLPEMIDLER:
BESKRIVELSE:

SVÆRHEDSGRAD:
FØRSTEBESTIGNING:
TEKN. HJÆLPEMIDLER:
BESKRIVELSE:

"RIBARS TÅRN"

Denne klippe er opkaldt efter Davor Ribarovic, der lavede den
første rute. Ribar, en fremragende jugoslavisk klatrer, var med-
lem af Dansk Bjergklub nogle år midt i 60'erne og klatrede i den
tid - ofte solo - en række vanskelige ruter på Kullen. Lokaliteten
byder på en del muligheder for ruter af interesse, men der er
ikke klatret så hyppigt, så der er en del løse sten.

Kullagårdens P-plads. Gå ca. 150 m ad vejen mod fyret, til der
går en ret stor sti mod højre ned til N-kysten. Nede på stranden
gås til venstre (mod vest) 50-100 m. En fin, markant N-vendt væg
og en NV-grat.

30-35 m.

En sværere rute, der kan varieres en del, kan beskrives som føl-

ger (2a på 111.)
V-, Al.

Peter Christensen, Gåran Hellstråm 1970.
1 stige, 8-10 bolte, dobbeltreb.

Indstigning midt for væggen. Først over nogle lette blokke, derpå
op mod højre over nogle platter og blokke - helt op under et lille
overhæng (IV). Der traverseres ca. 3 m til venstre til et fint lod-
ret riss (V-, god bolt). Følg risset op (kan gås frit) til nogle små,
løse, overhængende blokke (IV+ - V-). Videre skråt op til venstre
ca. 3 m, hvorefter igen til højre til en vinkelrende på 2-3 m, som
følges op. De sidste 6-7 m rummer rutens "Schliisselstelle" med
få boltemuligheder og løs klippe (V, A1-2).

En lettere variant af ovenstående rute er følgende (2b på i11.):
IV.

Davor Ribarovic, Allan Scharff 1967.

3-4 bolte.

2 følges indtil det første overhæng, som omgås til højre, hvorved
man kommer op på en kant, der følges til toppen.

2c er en tredie, svær variant:
V-, Al.
Ca. 10 bolte, stige, dobbeltreb.

Der startes helt inde i hjørnet, under den sorte, overhængende
væg og gås op - først let, senere V” - til den venstre del af
traversen i 2a, som så følges op.

NV-graten er ej klatret i sin fulde udstrækning. Den byder på let-
tere, men luftig klatring (IV-) (1 på i11.).

Endelig er der klatret en rute i NØ-væggen (3 på i11., hvor kun
den øverste halvdel er med):

IV-.
Sylvie Joutet, Niels Ole Coops Olsen, Peter Søndergaard 1970.
2 bolte + gerne en klemkile eller slynge.

Påstigning midt for væggen, hvor et let græsfyldt riss følges
halvvejs op i væggen. Her traverseres 6-7 m skråt op til højre
(god sprække til bred bolt). Derpå gås op i en lodret, kaminag-
tig rende, der er domineret af store, løse blokke (8-9 m høj).

Udgang via en skrå plade.




![page17.jpg](/1971/DB-1971-3/page17.jpg)
Udsigt mod Grandes Jorasses,
Mont Blanc området.

Foto: Ole Schifter Rasmussen.

BJERGVANDRING I FRANKRIG
G.R.

Disse bogstaver er blevet et særligt begreb for den, der vil vandre i Fran-
krig. De står for Grande Randonnée, der er betegnelsen på et vældigt sy-
stem af markerede vandrestier, som strækker sig tværs igennem Fran-
krig. Comité National des Sentiers de Grande Randonnée har skabt 8500 km
af disse stier i de senere år, og de er beregnet alene for dem, der vil be-
væge sig til fods igennem Frankrig. Det der har speciel interesse for bjerg-
klubbens medlemmer er, at en del af disse stier går igennem de franske
bjerge. Der er ruter igennem Auvergne, Pyrenæerne, Massif Centrale,
Jurabjergene, Korsika og naturligvis Alperne; helt fra Haute Savoie til
Alpes Maritimes. Den længste er G.R,5, som når den engang er helt ud-
bygget, kommer til at strække sig fra Middelhavet til Holland. G.R.5 pas-
serer fra Nice gennem Alpes Maritimes, Alpes Cottiennes, Pelvoux, Savoie
til Genéve-søen. Videre gennem Jurabjergene og Vogeserne til Lorraine.
Efter passage af Luxembourg og Ardennerne ender den ved den hollandske
grænse.

Den del af turen som går igennem Haute Savoi og Savoie er helt færdig
og omfatter 252 km afmærkede bjergstier. I Mont Blanc området kan man
forøge turen med den berømte Tour du Mont Blanc, som fører en rundt
om helt Mont Blanc massivet igennem Frankrig, Italien og Schweiz.

Ønsker man nærmere oplysninger om disse vandrestier i Frankrig, kan
man skrive til

Comité National des Sentiers de Grande Randonnée,
65, Avenue de la Grande Armée,
Paris-16.

For hver af de afmærkede ruter eller dele af disse udgiver komiteen en
Topo-Guide, som dels indeholder almindelige oplysninger om det beskrevne
område, dels en detaljeret beskrivelse af den mærkede rutes forskellige
etaper. Der findes uddrag af kort, kortskitser, højdeskitser, tidsangivel-
ser, overnatningsmuligheder og mange andre oplysninger. Turbeskrivelser-
ne er på fransk og koster op til ca. frs. 24,00.

17




![page18.jpg](/1971/DB-1971-3/page18.jpg)
LØST OG FAST

Besøg i Norsk Alpincenter

Dolfi og Hanne Rotovnik, samt Peter Søndergaard aflagde i weekenden 6-7.
februar besøg i Norsk Alpincenter, Hemsedal, Norge. Formålene med tu-
ren var to, nemlig at diskutere skandinavisk bjergbestigning, fjeldliv og
naturværn med lederne af centret, Nils Faarlund og Tomas Carlstrom
(sidstnævnte kendes af flere danske bjergbestigere fra Stockholm), samt

at få lidt sne under brædderne.

Med sneen var det så som så, da man selv i Hemsedal ikke havde fået no-
get videre sne siden november, og desuden havde haft Fåhn i en ugestid,
da vi kom, men det blev dog alligevel til adskillige ture med skihejsen
lørdag eftermiddag.

Aftenen gik med udveksling af synspunkter: Norsk contra alpin klatre- og
vandreskik (helt enige var vi ikke!). Hvad naturværn angår, er de virke-
lig foregangsmænd i Norsk Alpincenter, og de gør meget ud af at opmuntre
deres kursusdeltagere til at værne om naturen på alle måder.

Der bestilles noget i Norsk Alpincenter. Der kender man ikke til at holde
fri i week-enden eller overhovedet på noget andet tidspunkt i sæsonerne.
Der står stærk vilje bag, og vi fik et dejligt livskraftigt indtryk af dette
kursuscenter. Der afholdes i sommeren 71 adskillige kurser bl.a. i fjeld-
kano, klippeklatring, sneklatring, etc. Eventuelle interesserede kan rekvi-
rere sommerprogrammet hos HØGFJELLSKOLEN NORSK ALPINCENTER,
N-3560 HEMSEDAL, NORGE.

The Exploration Association of Europe

Fra denne organisation har redaktionen modtaget en lille brochure, som
kan rekvireres af interesserede hos Erik Hoff, Skindergade 23, 1159 Kø-
benhavn K. Detaljerede oplysninger kan man få hos Bill Wallace, 22 Bona-
ly Terrace, Edinburgh, 13, Skotland. Iøvrigt henviser vi til omtalen i
tidsskriftets nr. 6 i 1970.

Påsketur til Tyskland

Fra Klettergruppe Hannover har vi modtaget en indbydelse til "Klettertref-
fen im Morgenbachtal", der afholdes i påsken, så hvis der er nogen, der
har tid og lyst til at klatre i tyske klipper på den tid, var det måske en

ide.

Morgenbachtal ligger ved Trechtingshausen am Rhein, nord for Bingen.
Telte og proviant sørger deltagerne selv for. Meget fin klippe med over
60 ruter af II til VI grad. Desuden fine vandremuligheder. Yderligere op-
lysninger gives af Dolfi Rotovnik, tlf. 94 87 94.

Grønlandsturen

Der har nu meldt sig så mange deltagere til en fællestransport til Angmags-
salik-området, at man regner med at nå de 25, som er SAS mindstekrav
for en grupperejse. Der er bestilt billetter til afgang d. 12.7. fra Søydre
Strømfjord til Kulusuk, og hjemtransporten finder sted fire uger senere.
Eventuelle interesserede bedes henvende til til Dolfi Rotovnik, Snemands-
vej 1A, 2730 Herlev (01 948794) som er koordinator.

18




![page19.jpg](/1971/DB-1971-3/page19.jpg)
Krydsning af Grønlands Indlandsis

John Andersen er i fuld gang med at planlægge den dansk-engelske ekspedi-
tion til Indlandsisen og er netop vendt hjem fra England efter forhandlinger
der. Vi minder om det postkort, som alle medlemmer har fået og som op-
lyser, hvorledes man kan støtte ekspeditionen ved at bestille postkort eller
kuverter, der vil blive specialstemplet i Grønland.

Turdeltager søges

2 medlemmer kører til Nord-Norge på klatretur til sommer og søger 3.
person med et vist kendskab til isklatring (gletschererfaring), kombinerede
ture og lange klatreture. Foreløbige mål inkluderer: Kråkmotindan, Hamar-
øyarskaftet, Rivtind, Tilthorn, Stetind og Lyngenområdet. Turen afgår
sandsynligvis Frederikshavn - Gåteborg og varer ca. 4 uger fra midt i
juni til midt i juli.

Henvendelse til: Peter B. Pearson, Holmparken 30, 7400 Herning
eller Sven Ove Thimm, Snogebæksvej 35, 8210 Århus V.

Tilmelding til Kullenture

Til forårets klatre- og vandreture på Kullen sker tilmelding til følgende
turledere, som vil sørge for at arrangere og koordinere transport til og
fra Kullen:

24/25 april: Hanne Werner, Stubbedamsvej 93B, 3000 Helsingør. Tlf.
03 214005 (aften).

8/9 maj: Mogens Olesen, Asnæsvej 30, 4400 Kalundborg. Tlf. 03
511918.
19/20 juni: Til den traditionelle sommerfest sker tilmelding hos Tom Ris-

høj, Lyngbakken 14, 3540 Lynge. Tlf. 03 277 nr. 590.

Også i år vil der blive arrangeret en speciel vandretur i week-enden 22/23
maj, hvor vi håber, at Fjeldvandrerklubben vil deltage, og dermed blive
introduceret til Kullen af nogle af veteranerne. Turledere bliver Ellen og
Svend Andreasen, Åparken 18, Brøndbyvester, 2660 Glostrup (tlf. 01

96 49 87), som også modtager tilmeldinger.

HUSK at tilmelding skal ske i god tid, så der bliver mulighed for at arran-
gere kørsel bedst muligt, at skaffe tilstrækkeligt mange rebledere etc. Det
vil sige tilmelding helst en uge før, senest onsdagen før den pågældende
week-end.

ÅBENT-HUS -AFTENER

I resten af forårssæsonen mødes vi til åbent-hus-aftener i "The Experiment
in International Living", Badstuestræde 17 kl. 20 - 22 på følgende datoer:

Torsdag den 15. april.
Mandag den 24. maj.

19





![page20.jpg](/1971/DB-1971-3/page20.jpg)
Til bjergbestigning
Til klatring

Til brævandring

EDELWEISS det kendte østrigske reb

ALT I REB, REBSLYNGER, KLATRESELER OG
LAVINESNOR

DOLFISPORT "a) <A

Snemandsvej 1A W De (7, ]
i:

2730 Herlev

tlf. 94 87 94 (træffes bedst om aftenen) ADEL



