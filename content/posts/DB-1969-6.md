
---
title: "Dansk Bjergklub 1969 nr. 6"
date: "2022-10-29"
draft: false
tags: ["1969"]
thumbnail: /1969/DB-1969-6/page1.jpg
---

![page1.jpg](/1969/DB-1969-6/page1.jpg)
Dansk Bjergklub 1969 nr. 6





![page2.jpg](/1969/DB-1969-6/page2.jpg)
TIDSSKRIFT FOR DANSK BJERGKLUB
19. årgang nr. 6 nov. 1969
er udgivet af Dansk Bjergklub,
Skindergade 23,1159 København K
Postkonto: 79 858 (Sektion af
"Osterreichischer Alpenverei:

BESTYRELSE

Erik Hoff - Formand
Skindergade 23, Kbh. K
MI 117

Mogens P. Olesen
Nørrealle 56, Kalundborg
03 511918

L. Flemming Sørensen
Violvej 10, Helsingør
03 2143 23

Harry Vedøe - Bibliotekar
Frederiksbergallé 40, Kbh. V
EVA 3651

Hanne Werner - Kasserer
Stubbedamsvej 93B, Helsingør
03 21 40 05

SEKRETÆR

Peter Franke
Livøgade 13, Kbh. Ø
RY 7814

AFDELING VEST

Kirsten Sarbæk
Niels Bjerresvej 27

Højbjerg

ALPIN GRUPPE

Marchen-Lise Madsen
Skt. Hansgade 21, Kbh. N
01 390477

UDRUSTNINGSDEPOT

Leif Christensen
Sæbjørnsvej 12, Bagsværd
01 87 32 00

HYTTEFORVALTER

Henning Knudsen
Lindevej 39, Hareskov
01 104411

REDAKTION

Mogens P. Olesen
Nørreallé 56, Kalundborg
03 511918

L. Flemming Sørensen
Violvej 10, Helsingør
03 2143 23

Adresse:
Violvej 10, 3000 Helsingør

TRYK

Bruhns Bureau
Stengade 4l, Helsingør
03 2123 28

HUSK !HUSK !HUSK !HUSK !HUSK !HUSK !

Fredag d. 21. november ......…
.…… Foredragsaften

Tirsdag d. 25. november .....…
. Åbent-hus-aften

Onsdag d. lo. december ......…
…………… Møde i afd. vest

Mandag d. 15. december åse
Åbent-hus-aften

Tilmelding til læsekredsene in-
den d. 15. december.

INDHOLD

Sidste møde sie 3
Sidste møde i afd. Vest ... 9

Hvad med børnene ..........… lo

==
ø

Børn og bjergbestigning
Løst og Fast ssssssc05es,5« 16

Den perfekte alpinist ..... 18

Forside:

Rochefort Graten
(Dolfi Rotovnik)




![page3.jpg](/1969/DB-1969-6/page3.jpg)
SIDSTE MØDE

Jens Middelboe

En interesseret skare havde indfundet sig i Kvindernes Bygning
torsdag den 16. oktober for at være med til klubbens første
møde i efterårssæsonen. Vi skulle se billeder fra egne medlem-
mers ture og forventningerne var som sædvanlig store. De fles-
te synes nok alligevel, det er sjovest at se kammeraternes bil-
leder fra de steder, de selv har været eller regner med at kun-
ne komme. Himalaja og Andesbjergene er nu engang så fjerne.

En ændring i det annoncerede program betød, at Emmerik Jensens
beretning om 4000-er ved Zermatt var gledet ud.

Efter formandens velkomst startede vi i stedet for med Steen
Mørups billeder og oplevelser fra Vest jotunheimen. Denne del

af verden er åbenbart blevet en besættelse for Steen, til trods
for at det vestlige Jotunheimen notorisk har det sletteste vejr
blandt alle norske fjeldområder. Det måtte Steen da også indrøm-
me, og selv om sommeren ellers overalt i Norden har været ex-
ceptionelt god, havde Skagastålstinderne ofte været hyllet i
skyer, regn og sne. Dog åbenbart ikke under optagelsen af far-
vebillederne; de fleste var taget i pragtfuldt vejr og var i
øvrigt efter min mening usædvanligt gode. Det gælder både tck-
nisk og med hensyn til valg af motiv. Steen Mørup er vist cen
meget beskeden mand, men burde være berettiget stolt over sinc
fortræffelige fotografiske evner.

Vi startede ved et rødt telt i Koldedalen, hvortil man nu kan
trænge frem pr. bil. Vejen er på kortet betegnet som "god pri-
vat kjorevej", men havde efter Steens oplysninger gjort selv
en andesvant chauffør (turdeltager) betænkelig. Sammen med to
kammerater havde Steen fra dette udgangspunkt forsøgt bestig-
ning af Stolsnostind (2073 m). Vejret havde været meget vest-
norsk med storm, regn og tåge, foruden torden, og 200 m under
toppen måtte man give op. Afgangen fra Koldedalen blev yderli-
gere forbitret ved kaburatorsammenbrud, og på en senere lejr-
plads havde det triste vejr gjort det nødvendigt at trøste sig
med flasken (whisky) samt foretage redningsøvelser omkring kø-
jen.

Nu så vi billeder af de kommende dages turkammerater, som ind-
befattede venner fra Norsk Alpincenter, der ledede et kursus,
specielt tilrettelagt for de tre danske deltagere. Et billede
af fortælleren selv afslørede ham som Kullensdyrker i fin stil.
Efter denne præsentation gik det løs med billeder fra en fæl-
lesbestigning af Austabottind. Det var kun anden gang den blev
besteget gennem en stejl snerende, af førstegangsbestigerne
kaldet "Spritrenden". Den etymologiske baggrund for dette ejen-
dommelige navn har Steen fortalt mig er, at førstegangsfolkene
tabte en flaske rødsprit, som forsvandt ned ad denne rende.




![page4.jpg](/1969/DB-1969-6/page4.jpg)
Næste tur gik til Store Riingstind via Berdalsbreen og Ravne-
skaret. Der blev bivuakeret på toppen. Et interessant billede
viste hvordan. På flere dejlige billeder så vi udsigt fra Rav-
neskaret med en lille sø, Berdalsbreen og Austanbotn samt en
flot nedfiring, som altid er så svær at fotografere, fordi fo-
tografen helst skal stå til siden for abseilslinien.

Efter afsked med Norsk Alpincenter blev næste lejr oprettet i
Skagastålsdalen, hvor vejret påny var dårligt. På et billede
af teltet så man udenfor dette ekspeditionens sidste 2 pils-
nere, hvis skæbne deltagerne havde haft svært ved at træffe
afgørelse om. Steen beskrev situationen som "pinagtig". Det er
dog beroligende at vide, at den udmærkede turisthytte Turtagro
ligger indenfor meget rimelig afstand fra Skagastålsdalen, og
på næste billede så man da også en meget charmerende jente fra
dette etablissement. Billedet opfyldte et brændende ønske fra
adskillige tilskuere, som sidste år måtte nøjes med Steens ver-
bale beskrivelse af yndighederne. - Efter nogle billeder fra
Hytten på Bandet og dens affaldsdynge, Midtmaradalstinderne,
Store Skagastålstind m.v. gik det løs med billeder fra bestig-
ninger i Skagastålstinderne. Et stabilt højtryk havde endelig
bredt sig over Vestjotunheimen, så tiden var inde til sommerens
sidste store tur, som gik ad Skagastålsryggen frem til Central-
tinden. I meget vellykkede og helt usædvanlig flotte billeder
så vi turen beskrevet. Der var billeder fra V-skaret ved Mel-
lemste Skagastålstind og fra Halls Hammer. Sidstnævnte opkaldt
efter danskeren Carl Hall, som i slutningen af forrige århund-
rede foretog 51 førstebestigninger i Norge. I en betagende
cyklus af billeder oplevede vi sommernatten blandt Skagaståls-
tinderne med solnedgang, måne bag Styggedalsryggen og solens
genkomst. Soveposer og optøning af isklumper til fremstilling
af morgenmad så vi også; meget morsomt at få denne lille serie
billeder af et halvt døgn fra Steens dagbog. Vi blev også min-
det om Slingsby, englænderen hvis navn mere end noget andet er
knyttet til Jotunheimens erobring (Store Skagastålstind 1876),
og til hans ledsager Mohn, der har givet navn til Mohns skar,
hvorfra vi så et glimrende billede. Billederne gav i det hele
taget godt indtryk af selve klatringerne og klatrevejene. Det
samme gjaldt billeder fra bestigningen af Centraltinden.

I en kommentar til et billede af Styggedalsbreen fortalte Steen
om de mange skred, som finder sted her under stor larm. Et pragt-
fuldt billede viste foredragsholderen på maven ud over kanten

af en klippe med hævet isøkse parat til at hugge et par sne-
klumper ud af Styggedalsbreens allerøverste ende for at skaffe
materiale til tebrygningen.

Turen var ved at være slut og ekspeditionen måtte vende næsen
hjemad, idet man havde informeret Turtagråo om at sende en red-
ningsekspedition ud, hvis man intet havde set til deltagerne i
løbet af mandag aften. Desuden var noget så væsentligt som mad
og toiletpapir sluppet op (åbenbart gjorde mangelen af det før-
ste ikke det sidste overflødigt). Da Steens private kalender
imidlertid var gået i kludder, viste det sig, at det kun var
søndag. Mon ikke de tidligere omtalte jenter på Turtagro har
mildnet savnet af den ekstra klatredag, som gik tabt?

I klubbens tidsskrift for 1969, 4. nr. kunne man læse om et
Kletter-Treff, der skulle finde sted i Braunsthweiger Hitte i




![page5.jpg](/1969/DB-1969-6/page5.jpg)
> e Å Mont Blanc fra syd
ze JM (Dolfi Rotovnik)

Aiguille du Geant
fra Rochefort Graten
(Dolfi Rotovnik)





![page6.jpg](/1969/DB-1969-6/page6.jpg)
Utztaler-alperne i tiden fra 20. juli til 2. august i år. Til-
melding skulle ske hos Michael Davidsen. Mange har sikkert væ-
ret interesseret i at høre, hvad resultatet af dette initiativ,
som Alpingruppen stod bag, var blevet. Som den næste fortæller
på første mødeaften kunne Michael Davidsen selv berette, at

der intet var kommet ud af denne opfordringen til et "sommer-
møde". I stedet for havde han og kammeraten fra forrige år,
Bent Andersen, dyrket området omkring Braunschweiger Hitte på
egen hånd. De havde ved valget af udgangspunkt stillet 3 krav:
1) Mange forskellige ruter, 2) Varierende sværhedsgrad med
slagside til de nedre dele af skalaen samt 3) Højt beliggende
hytte, som til glæde for de kropsdovne skar bestigningerne ned
til ture på en 3-4 timer. Alle disse krav opfylder Braunsch-
weiger Hitte (2750 m), og på billederne fik vi glimrende ind-
tryk af områdets storslåethed. Ifølge Michael rummer det mulig-
hed for bestigning af 16 tinder med ialt 34 forskellige ruter.
Det er det mest vestalpine område i Østalperne, som Michael
forklarede.

Vi begyndte med billeder fra hyttens nærhed: Kig ned i Pitztal
og op mod Wildspitze. Fra en tur til Mittagskogl (3162 m) så
vi både et Grat- og et Gipfelbillede; det sidste efterfulgt af
billeder med vid udsigt til de bekendte områder omkring Kauner-
grat. Vejret havde i begyndelsen været la-la, men blev senere
fint. Nu fulgte herlige billeder fra det enorme gletcherområde,
som strækker sig fra hytten mod sydvest, bl.a. Hangende Ferner.
Næste bestigning gik til Linker Fernerkogl (3278 m), hvor vi
kunne beundre sidste mode i bjergbestigerhovedtøj: Murerkasket.
Det er ikke umuligt, at dette er det endelige svar på spørgs-
målet om hovedbeklædning, når ikke hjelm er nødvendig. Selv
har jeg de sidste par år svoret til den hvide bøllehat, som
imidlertid har den ulempe, at mine rejsekammerater nægter at
kendes ved mig, når vi færdes blandt andre mennesker. Nedturen
gik over østkammen. Som sædvanlig dominerede Wildspitze udsigts-
billederne, men der var også billeder taget ned mod Otztal. Et
forsøg på at nå toppen af Karleskogl fra sydgraten var ikke
lykkedes, men nogle dage senere var der mere held ved en be-
stigning over nordgraten. Men først skulle vi se billeder fra
Wildspitzeturen. Her har Michael og Bent vist måttet slække

på krav nr. 3, for der ligger mange timers sne og is mellem
hytten og toppen. Turen gik over Mittelbergferner og Mittel-
bergjoch og samme vej tilbage. Pragtfuldt så det ud. Det obli-
gatoriske "Gipfelausnahme" manglede heller ikke: En helt med
pibe og murerkasket. Nu blev det igen Karleskogls tur, denne
gang altså fra nordsiden via Pitztalerjoch. I farten blev og-
så Polleskogl (3035 m) taget med. Klippen på Karleskogl så god
ud og blev af Michael rost som fast og dolomiteragtig (Grad I1).
Næste tur hed Tiefenbachkogl - Mutkogl. Der så ualmindelig

rart ud på toppen af sidstnævnte, og her havde de solbadende
herrer nydt 3-4 timer på ryggen. Feriens sidste tur blev be-
tegnet som en trasketur, hvilket også havde været formålet med
den. Den stejle varme sne så egentlig ud til at være et temme-
lig anstrengende grundlag. for traskeri; men det udvalgte mål,
Mitterkamm, havde man dog nået. Her så vi, måske til forfærdel-
se for flere, at bjergudstyret også omfattede en lille tran-
sistorradio, som hang og svingede på den isøkse, der var plan-
tet på toppen.




![page7.jpg](/1969/DB-1969-6/page7.jpg)
Serien sluttede med to meget instruktive billeder, der viste for-
skelle i gletchernes udseende ved feriens begyndelse og ved

dens afslutning. Der var sandelig sket en voldsom afsmeltning

og på et par uger havde der vist sig mange og drabelige spal-
ter og megen blankis. Allersidst vistes damer og grønt græs,
begge dele måske savnet de foregående dage i hjertet af Otztaler-
alpernes sne og is.

Straks efter sommerbillederne fra Braunschweiger Hitte kom far-
vebilleder af samme egn i fuld vinterdragt. 0.A. Nielsen havde
sidste forår været på skiferie netop her. Turen var arrange-
ret af Hochgebirgsschule Tyrol og foregik i marts måned. Sto-
re snemasser dækkede hytten, men gav nem adgang til at skaffe
sig rå-materiale til suppevand. Efter billede af opstigningen
til hytten fra Mittelberg, hvor dog bagagen blev transporteret
ad svævebane, og af de vidunderlige udsigter fra hytten, så vi
dejlige billeder fra en bestigning af Wildspitze, dennegang
altså på ski. Det så ualmindelig herligt ud, næsten endnu me-
re fristende end sommerturene, måske fordi man forestiller sig,
at nedturen må være helt eventyrlig. Bestigningen foregik den
27. marts i fint vejr, undtagen en kort stund med tåge omkring
selve toppen, og nedturen så virkelig ud til at opfylde alle

de forventninger, man som skiløber stiller til en martstur ned
af en af Østrigs største gletchere. Hermed sluttede Østrigbil-
lederne, efter at dog også 0.A. Nielsen havde glædet os med et
billede af en kvindelig skønhed i Dirndl-dragt (hytteværtinden).

I pausen kunne der ved dette møde købes øl og sodavand af en
dame, som dukkede op i vestibulen med et rullende bord. Mange
benyttede sig af denne mulighed for at skylle halsen, og for-
friskede gik vi ind til Peter Frankes beretning fra Chamonix.
Han har åbenbart nu helt vendt ryggen til Lapland og var igen
i år draget mod syd; dennegang sammen med familien Rotovnik
(far, mor og datter).

Omkring den 20. juli var denne lille gruppe nået frem til en
behageligt udseende campingplads ved Les Bosson. På et af de
første billeder så man et meget stort og et meget lille telt.
Det sidste var Peters; men de gæstfrie. Rotovnik”er havde dog
budt ham med indenfor i det store ved adskillige lejligheder.

De omkringboende var mageligt anlagte turister, som tilbragte
ferien på maven og ryggen, med undtagelse af et par flinke eng-
lændere, som var mere positivt indstillet over for bjergsporten.
Peter advarede i øvrigt om, at det nærliggende Chamonix er dyrt
som indkøbscenter for bjergudstyr. For egen regning kan jeg til-
føje, at det også er svært at finde overnatningsmuligheder i
Chamonix og omegn. Når man i august måned har oplevet at måtte
sove i badekar, stalde og på byggetomter, beslutter man næste
gang at tage eget telt med.

De første billeder viste den imponerende Bosson-gletcher, der
helt fra Mont Blanc skyder sig kilometer-langt ned, næsten til
dalens bund. Dens isfald (serac”er) er ualmindeligt drabelige,
men det havde ikke afholdt Peter og Dolfi fra at traversere
gletcheren på et af de mindre hidsige steder; men skrapt så

det ud og lidt besværligt havde det vist også været. På tungen
af gletcheren holder Chamonix-førerne isøvelser. Den rejser sig
ellers nærmest som et lodret fjeld. Førstegangsbestigningen

af Mont Blanc gik i øvrigt op over denne gletcher.




![page8.jpg](/1969/DB-1969-6/page8.jpg)
Første stortur startede med svævebanen til øverste station på
Aig. du Midi. Et sted i dette forunderlige turistkompleks fin-
des en dør, som bærer påskriften: Udgang for bjergbestigere.
Herfra kan så de, der ikke er i shorts og sandaler begive sig
ud i Vallée Blanches is og sne. Peter og Dolfi gik over til det
videnskabelige observatorium, som ligger over Col du Midi i
3600 meters højde. Her kan man overnatte, som i en hvilken som
helst anden bjerghytte, men i øvrigt er den åbenbart ret sær-
præget. På et billede så man f.eks. et par engelske bjergbesti-
gere i røde strømpefødder på nogle af hyttens mange aluminiums-
plader, der efter Peters beskrivelse er som kogeplader i solen.
Englænderne følte sig tilsyneladende ikke generede, skønt de

må have haft det som middelalderens anklagede, der for at be-
vise deres uskyld måtte gå på gloende plovjern. Pragtfulde
billeder viste klatrevæggene ved Aig. du Midi, Grandes Jorasses,
Dent du Géant samt den lille røde svævebane til Pointe Helbron-
ner. Kl. 8 blev lyset slukket, kl. 12 blev det tændt igen; så
skulle de første afsted. Peter og Dolfi trak det ud til kl. 2,
så startede de mod Mont Blanc du Tacul og Mont Maudit som fore-
løbige mål. Efter lidt besvær i starten, hvor Peter tumlede
rundt i mørket bag ved Dolfi med ekspeditionens eneste pande-
lampe, blev rækkefølgen byttet om. Det hjalp! Det så pragtfuldt
ud, da solen steg op kl. 34, Mont Blanc du Tacul og Aig. du
Daible var på billederne, men også et alvorligt Bergschrund,
som viste sig vanskeligt at overvinde. To andre bjergbestigere,
som var på samme tur, forsøgte forceringen med det resultat,

at den første faldt igennem en snebro. Efter at han var blevet
fisket op igen, lykkedes det alle at komme over. Lidt højere
oppe dukkede en ny forhindring op: Dolfi blev angrebet af bjerg-
syge. Han måtte dog finde sig i, selv i denne situation, at
blive fotograferet liggende på ryggen i Brenvapasset (4300 m)
med en usund farve i ansigtet. Dette afgjorde turens videre
forløb, som i stedet for en fortsat bestigning blev til en ned-
stigning over Grand Plateau og videre ned til Bosson-gletcheren.
Endelig kl. 5 eftermiddag var man hjemme ved det store og det
lille telt. Sygdommen svandt i takt med nedstigningen, og der
blev taget endnu nogle pragtfulde billeder fra dette storslåe-
de område, som rummer Europas flotteste bjergpartier.

Tur nr. 2 blev indledt fra den anden side af Mont Blanc mas-
sivet. Hertil kan man nu nemt smutte over med bus gennem den
tunnel, som forbinder Chamonix med Courmayeur på den italien-
ske side. Fra et punkt tæt ved udkørslen mod Italien går der
svævebane op mod Rifugio Torino, hvor Peter og Dolfi overnat-'
tede. Peter havde ikke meget godt at sige om denne hytte, hvor
skidtet lå højt overalt. Efter dårligt vejr om aftenen klarede
det op næste morgen; men afgangen blev dog først effektueret
kl. 6. Så gik det afsted mod Dent du Géant. Da man nåede foden
af gigantens tand, var det imidlertid så fint føre, endnu med
hård frostsne, at man besluttede at gå videre ad Rochefortgra-
ten. En række meget suggestive billeder viste denne spændende
grat og de vidunderlige udsigter fra den. Hele turen blev ik-
ke gennemført, det tillod tiden ikke og heller ikke Dolfis
Steigeisen, som faldt af engang imellem. Det så ærlig talt ik-
ke ud, som om turen var munter at gå med løse Steigeisen; men
i øvrigt er den åbenbart populær; der var masser af hold på
vej samt en enegænger. Nogle drabelige udhæng af sne manede

8




![page9.jpg](/1969/DB-1969-6/page9.jpg)
til forsigtighed. På et billede taget tilbage mod sommerski-
området omkring Pointe Helbronner så vi de mange små skiløbere,
som her kan more sig hele sommeren, samt bagsiden af Mont Blanc
med de vanskelige og farlige ruter. Vi fik udpeget Sentinel
Rouge, som svenskerne Hasse Hellstråm og Ole Stormark har gået,
og det nærmere liggende Tour Ronde, med en skrap nordvæg. Peter
fortalte også lidt om de mange redningsaktioner, som havde væ-
ret igang i Mont Blanc området i sommer. På lo uger i højsæso-
nen var 51 omkommet og 65 blevet hårdt såret, og man så gang
på gang redningshelikopterne i funktion. Nogle omkomne, der
havde hængt indefrosset ved Mont Blancs nordside lige siden
1964, forsøgte man at bjærge ned, medens afsmeltningen tillod
det. Den tyske bjergbestiger Jøorg Lehne omkom jo også i sommer
i dette område, dræbt i bivuak på Grandes Jorasses af en ned-
faldende sten.

Peter og Dolfis tur gik videre tilbage mod den franske side i
retning af Mer de Glace. Ved Glacier du Tacul kom de ind i
nogle serac”er, som ikke så hyggelige ud. Da de var på højde
med Requin-hytten, besluttede de at overnatte der. Den hytte
var Peter godt tilfreds med. Beliggenheden kunne vi andre døm-
me med om fra billederne, og den var god; men også indretningen
var tilsyneladende i orden. Selv ikke øllet var dyrt, skønt
transporteret op med stort besvær, og hytten var ren og ordent-
lig med plads til 180 mand. Da Peter og Dolfi stod op kl. 6,
var der dog kun 4 mand tilbage, resten var sået kl. 3. Så gik
turen stille og roligt ned over Mer de Glace til Montenvers,
hvor hele turisthalløjet og tummelen begynder. Civilisationens
forpost var en tom Tuborg-dåse, som åbenbart havde været som
en åbenbaring for de to gletchervandrere. Mange gange på ve-
jen ned havde de vendt sig om og fotograferet, og vi så de ko-
lossale 4000”er endnu engang. Til sidst et billede af Aig.
Verte med den berømte Dru, hvor den sidste rute først blev
åbnet i 1955. Bonatti gennemførte bestigningen (750 m), som nu
bærer hans navn, med 50 bolte, 12 trækiler og 25 karabiner.

Peters tur endte, som så mange før, med dårligt vejr og han
måtte trøste sig med badeferie ved Lago Maggiore.

Lad mig ikke glemme at fortælle, at Peter heller ikke i år hav-
de svigtet sin særlige fotointeresse: Blomsterbilledet. Vi så
troldurt, gråfiltet brandbæger og halvkugle-rapunsel. God idé
med et par billeder af det nære, som er lige så væsentlig en
del af bjergenes stemning, som de store udsigter.

SIDSTE MØDE I AFDELING VEST

Gordon Albøge

Aftenen den lo. oktober bød først på en færøsk rundtur, hvor-
under Per, iført. øernes smukke nationaldragt, med sin sædvan-
lige lune vidt og bredt fortalte om Færøernes kultur, histo-
rie og natur.




![page10.jpg](/1969/DB-1969-6/page10.jpg)
Efter 2 dages sejlads nærmer vi os Færøerne, og vi får be-
kræftet vores opfattelse af, at det regner en hel del på øer-
ne; og varmt er der heller ikke - sommerens gennemsnits tem-
peratur er omkring lo grader celsius. Enkelte dage kan færin-
gerne dog få det så varmt, at de begynder at tænke på at smi-
de de lange underbukser. Men har man først vænnet sig til kli-
maet, kan man i fulde drag nyde den ensomme natur: De vilde
sønderslidte og forrevne basalt- og lavaklipper (uegnet til
klatring på grund af den hurtige forvitring), men også de blø-
de skråninger, hvor græsset er så grønt, at det næsten skærer
i øjnene.

Vi så glimrende billeder fra Skælingsfjall og Vestmannafugle-
bjergene; og Per viste os rundt på et typisk odelsbrug. Inden
vi tog afsked med Færøerne nåede vi at byde forårsbebuderen
og nationalfuglen tjalduren velkommen.

Derefter kom vi til Kullen med Karsten, som viste sine bille-
der fra forårets pinsekursus (omtalt i nr. 5, 1969) og fra
Kullenturen 20.-21. september, der havde samlet omkring 40 del-
tagere. Mange af os nikkede genkendende til de forskellige
klatresteder, og jeg er sikker på, at vi alle fik lyst til en
ny Kullentur; blot en skam at rejsen er så lang og dyr for os
herovre. I forbindelse med pinsekurset så vi en forestillet
gletscherredning i alle tempi, omhyggeligt kommenteret af.Kir-
sten.

Det ringe deltagerantal på kun 20 må da vist være en fejlta-
gelse!

HVAD MED BØRNENE

Hanne Rotovnik

Bjergbestigning og små børn lader sig efter manges mening van-
skeligt forene, og derfor står mange unge familier i de år,
hvor der kommer småfolk til huse, over for problemet: Hvad med
ferien, hvad med ungerne? Bliver vi nu nødt til helt at opgi-
ve bjergbestigningsferier i de kommende år? Skal vi holde fe-
rie hver for sig - far på bjergbestigning - mor hos familien
med børnene???

Hvad med at tage dem med? Vi prøvede det i år med Linda på 4,
og det var en udpræget succes. Nu kan der selvfølgelig ikke
være tale om at tage et 4 års barn med på klatreture, men det
er jo heller ikke nødvendigt. I vores tilfælde klatrede far
med Peter Franke, og Linda vandrede med mor. Udgangspunktet
var en skøn campingplads lige uden for Chamonix ved foden af
Bosson-gletcheren, og det blev for vores vedkommende til 7 tu-
re på 9 dage. Vi startede selvfølgelig i det små den første
dag med at tage en lille Sessellift op til selve gletchertun-
gen og så gå ned derfra - en højdeforskel på ca. 400 m. For
øvrigt startede vi alle vore ture med at tage op med svæve-
eller tandhjulsbane. Undertiden gik vi så endnu længere op,
før vi startede på nedturen, men nedturen foregik altid til
fods. Vi brugte som regel den tid til nedturen, der på vejvi-
sere var angivet til opturen, men vi forhastede os jo heller
ikke.

lo




![page11.jpg](/1969/DB-1969-6/page11.jpg)
lanc

Nedturen fra Lac B

(Dolfi Rotovnik)

11




![page12.jpg](/1969/DB-1969-6/page12.jpg)
Man kan lige så godt sammen med den øvrige udrustning - en
sweater og regnfrakke til hver + mad og ikke mindst drikke -
til en sådan tur pakke en god portion tålmodighed i rygsækken,
for børn finder jo ingen nydelse i selve det at trave eller se
på smukke panoramaer, og i løbet af den første time får man
brug for 3/4 af hele portionen. Da er der nemlig en million
små svinkeærinder og undersøgelser, der skal foretages, man

er tørstig, skal tisse, er sulten, støvlen klemmer, myggene
stikker, sten i støvlen, dyr i øjet, hun insisterer på selv

at bære rygsækken, som 2 minutter efter er for tung o.s.v. -
Men bare hold ud, for det går over, og så bliver det endda
meget hyggeligt. Vi synger, digter historier, fantaserer, fa-
bulerer, plukker blomster, får os et hvil, hopper af sted, ja -
overhaler endog undertiden de stakkels stønnende "turister",
der oppe, hvor vi startede, lagde hårdt ud og hurtigt forsvandt
på stien under os, men som nu trækker sig af sted fra træ til
træ balancerende på ømme fødder i uegnede sko.

Vi fulgte far og Peter med svævebanen op til Plan d'Aiguille
og gik derfra ned til Chamonix, medens de andre forsvandt vi-
dere op på det fantastiske Aiguille du Midi for derfra at fo-
retage en længere traversering. Vi svævede til Téte de Plan-
praz og derfra videre i et elegant frit svæv helt op på top-
pen af le Brevent, hvorfra vi havde en fantastisk udsigt over
hele Mont Blanc-massivet med dets enorme gletchere. Vi svævede
dog ned til Planpraz igen og nøjedes med at gå derfra, hvilket
viste sig at være fornuftigt, da dette stykke i sig selv var
vanskeligt nok, idet stien var meget smal og terrænet meget
stejlt. Man kan også snakke med om ømme muskler i forbindelse
med bjergbestigning med børn, men det drejer sig i så fald me-
re om armmusklerne, idet det f.eks. på denne tur var nødven-
digt med et fast greb i barnets hånd på lange strækninger, da
man må være klar over, at et barn overhovedet ikke kan forud-
se, hvor farligt bare et enkelt skridt til siden kan være, da
bevoksningen jo mange gange skjuler, hvor stejlt der i virke-

ligheden er.

Vores længste tur startede i Les Praz de Chamonix, hvor vi gik
om bord i svævebanen, der førte os op til La Flégére. Under -
vejs har man den eventyrlige oplevelse at se hele Mont Blanc-
massivet vokse sig større og større, indtil det står som en
kolossal mur over for os til højre, midt for dukker der mere
og mere af den næsten 4o0o0 m høje Aiguille du Midi op, og sam-
tidig rejser sig til venstre den spidse Aiguille Verte med si-
ne to sorte forposter, Les Drus, høje og dystre som dæmoniske
kæmpeskikkelser. Fra La Flégére gik vi op til Lac Blanc, som
var vort egentlige mål. En helt fantastisk smuk tur, ja der
findes i virkeligheden næppe noget mere imponerende bjerggal-
leri i Alperne, end det der strækker sig over for La Flégére
og Lac Blanc. Nedturen til Col des Montets er langstrakt, smuk
og meget behagelig. Et stykke af vejen blev vi ledsaget af en
masse alpejægere, der i længere tid havde været på øvelse i
området. "Nu er ferien forbi, og vi skal hjem til kasernen"
sang de. Var det med "ferien" mon alvor eller ironi? - Vi hav-
de været 6 timer om hele turen, og deraf var en halv time
brugt til spise- og hvilepause. I betragtning af, at turen så
en turbeskrivelse var normeret til 44 timers gåtid, behøvede

12




![page13.jpg](/1969/DB-1969-6/page13.jpg)
vi jo ikke skamme os, men den dag var far med de lange ben jo
også med, så det har jo nok trukket lidt.

Min erfaring er, at man sagtens kan få nogle dejlige vandretu-
re med de ikke allermindste, men man skal endelig ikke gøre sig
nogle illusioner om, at de gør det for fornøjelsens skyld, el-
ler fordi de kan li” det. Da Allan på godt 2 med sin far og

mor sluttede sig til os efter en uges forløb, lød det nemlig:
"Nu vil jeg hellere lege med Allan, for nu gider jeg altså

ikke være bjergbestiger mere!" Der fik man den! - Men vi har
haft mange lange "Ka" -du-huske" -samtaler om Chamonix siden

og Linda skal da i hvert fald være bjergbestiger igen til næs-
te år - nemlig.

BØRN OG BJERGBESTIGNING

Uddrag af Dieter Seiberts artikel
i "Der Bergsteiger" maj 1968.

Rigtige bjergbestigerforældre tager tidligst muligt deres
børn med på bjergture. Det er herligt for børnene at kaste
sten i søen, bygge dæmninger over bækken, klatre op på klip-
peblokke, at stå på den første top, for første gang klatre op
ad en væg med reb, vandre over en gletcher ...... Det er en
stor oplevelse særlig for børn fra en storby, der dårligt ken-
der andre dyr end hunde og katte, ja næppe har set en skov.
Børnenes begejstring er en gave til forældrene.

Sidste år var der i et ugeblad under overskriften "Børn og
bjergbestigning" en tabel med angivelse af, hvor mange timer
man kunne regne med at børn i forskellige aldre kunne gå.
"Seks år gamle kan børn gå så og så mange timer, otte år gam-
le ---". Selv om disse angivelser måske rent fysisk er rigti-
ge, så er de dog vildledende, når det drejer sig om børn un-
der en vis aldersgrænse. Denne grænse ligger omkring, måske
snarere lidt over det tiende år, men kan naturligvis svinge
meget. Først når børnene er over denne aldersgrænse, får de
samme interesser som vi voksne - toppen, væggen, graten. For
de mindre børn er bjergene først og fremmest en stor herlig
legeplads. Desto mindre barnet er, jo dårligere kan det klare
det i ugebladets tabel angivne antal monotone vandretimer,

jo dårligere falder dets mål eller rettere dets interesser
Sammen med de voksnes. Barnet vil ikke som en maskine (eller
en voksen) vandre med blikket stift rettet mod målet, det

vil også lege. Det er megét lettere at arrangere en vellykket
bjergtur sammen med en jævnaldrende ven, end at gennemføre en
familietur, der tilfredsstiller både far, mor og børn. Afveks-
ling er meget vigtigt, kun derved kan man holde børnene (d.v.s.
børn under den nævnte aldersgrænse) i godt humør og tilbage-
lægge strækninger af betydning. Man skal ikke planlægge for
lange dagsmarcher, selv de korte kan blive lange nok. Det va-
rer længe inden alle træstubbe og klippeblokke er besteget,
alle fældede træer er anvendt som balancebom, de smukkeste
sneglehuse og de største jordbær er fundne, og der er kastet

13




![page14.jpg](/1969/DB-1969-6/page14.jpg)
tilstrækkelig mange sten i bækken. Det er herligt, toppene
kan roligt vente, de er ikke så vigtige. Far vil måske nok
kaste længselsfulde blikke mod dem, og nu viser det sig, om
turen er rigtig planlagt. Er toppen ikke for langt borte, ta-
ger faderen en eller to timers ferie og får også sin lyst sty-
ret. Børnene er glade for i nogen tid at være fri for at blive
skyndet på og kan nu i ro og fred bygge herlige søer med kunst
færdige dæmninger. En bjergbæk byder på vidunderligt tidsfor-
driv. Når far så til den aftalte tid - eller for det meste
senere - kommer sveddryppende, men tilfreds tilbage, ja så er
der en mængde spændende ting at fortælle om. Bjergbaner - for-
agtet af den ægte bjergbestiger - er en stor hjælp på en fa-
milietur. Over trægrænsen er landskabet mere afvekslende,
toppene er nærmere og den ofte ret ensformige anmarch falder
væk. Hvis man anstrenger sig, kan man selv i nærheden af bjerg
baner finde fredelige steder. |

Børnene vil altid finde bjergbestigning morsom, hvis vejret

da ikke er alt for dårligt. Hvis de trods alt kommer utilfred-
se hjem, er det forældrenes skyld. Der er frem for alt 3 fejl,
man skal undgå at lave. Om den langvarige monotone vandring
har vi allerede talt. Ensformig bevægelse passer ikke for dis-
se alderstrin. Børnene bliver urolige, besværlige, sakker bag-
ud og må drives frem. Forbavsende hurtigt bliver de trætte,
trods det at de hjemme kan fare omkring i timevis, uden at man
mærker det mindste til træthed. Ofte skal de til og med sidde
stille under hvilene for at "hvile ud". Derved bliver de ikke
fysisk trætte, men psykisk fordi de mangler ansporingen og op-
levelsen.

Det er bedst hvis forældrene kender ruten i forvejen. De kan da
vække børnenes interesse ved at fortælle om bækken der kommer
lige efter det næste vejsving, de kan fortælle om vindstødene
hvori bjergånderne bor, eller hvis de finder bjergånderne for
romantiske, om den hjortefamilie der holder til i nærheden og
børnene vil forventningsfulde vandre videre. Skulle man trods
al planlægning og forudseenhed blive nødt til at så en rute,
som børnene finder frygtelig lang og ensformig, kan man som
sidste udvej ty til at fortælle eventyr.

Den anden fejl berører et ganske dagligdags opdragelsesproblem,
nemlig det af forældre så ofte brugte og af børn så hadede

"Du må ikke ---", "Alle børn elsker at klatre", siger Gaston
Rébuffat, men hvordan skal børnene lære at klatre, når de be-
standig bliver bremset, når de bliver advaret om enhver for-
hindring lang tid i forvejen, og man tager dem ved hånden, så
snart der viser sig den mindste vanskelighed. Så snart et barn
kan gå, ja så snart det kan kravle, må det lære at klare de for-
hindringer, det møder på sin vej. Man kan råde det og forklare
det, hvordan det skal overvinde forhindringen, men man må ikke
simpelthen løfte det over den. Der er stor forskel på børns ev-
ner i den retning. Der findes toårige, der som en rigtig bjerg-
bestiger går forlæns ned ad selv stejle bjerge. Vores egen søn
kunne f.eks. som toårig selv skære løg i små stykker med en
skarp knib, uden at skære sig en eneste gang.

Hvis man fra begyndelsen har givet sine børn den størst mulige
frihed og opdraget dem til selvstændighed, så kan man også fær-
des i bjerge med dem uden at skulle overvåge hvert eneste skridt.
De er udmærket klar over, at man ikke skal falde fra broen ned

14




![page15.jpg](/1969/DB-1969-6/page15.jpg)
i kløften. Den praksis som et ægtepar anvendte overfor deres 2
døtre på 6 og 8 år på Hinteren Sonnwendjoch, var i hvert fald
forkert. De holdt uafbrudt børnene i hånden på den gode vej,
der slyngede sig ned ad en absolut ikke stejlog fuldkommen u-
farlig skråning. Børnene måtte ikke tage et eneste skridt ale-
ne trods det, at deres gang var fuldt ud så sikker som foræld-
renes. Under en sådan tvang mister børnene fuldstændig glæden
ved turen. Og hvad gør det om et barn falder på stien. Fald-
højden er lille, knoglerne er bløde og de blå mærker og skram-
merne forsvinder hurtigt igen - og næste gang passer de bedre
på.

Jeg vil gerne fortælle endnu et eksempel på, hvor opmærksomme
børn kan være. Vi kørte i bil ad den smalle vej fra Sellrain
ned i Fotscher Tal. Børn, forældre og bedsteforældre vandre-
de på kørebanen. Som den eneste hørte den måske 4-årige dreng
motorstøjen og gik ind til siden. Trods det at vejen førte
gennem en stille bjergskov, hørte de voksne først bilen i sid-
ste øjeblik. Et øjebliks forvirring og drengen blev ikke løf-
tet men revet ud i rabatten. Vi kørte forbi med lo km/tim.
Aldrig vil jeg glemme drengens forudrettede blik. Han havde væ-
ret den mest opmærksomme, hvade som den eneste hørt bilen og
var så blevet behandlet, som havde han været den mest uopmærk-
somme.

Det tredie kapitel behandler angsten. "En bjergtur skal hele
tiden være en fornøjelse" siger en meget fornuftig bjergbe-
stigerregel. Når et barn er bange, er turen bestemt ikke no-
gen fornøjelse for det. Mange forældre har desværre den am-
bitiou at ville gøre et alpint vidunderbarn af deres pode, og
slæber det så lille som muligt opad så store vægge som muligt.
Om de har succes? Også uden vidunderbarnshensigten er turene
ofte alt for vanskelige. Vi må gentage: Barnet har ikke sam-
me interesser som vi voksne.

Det er desværre ikke muligt fuldstændigt at undgå at barnet
bliver bange på en bjergtur. Man går f.eks. på en bred ganske
harmløs vej; pludselig står der et skilt i vejsiden: "Forsig-
tig! Stenslag!"

Og angsten er der. Barnet får følelsen af fare og ser i fanta-
sien kæmpemæssige klippeblokke falde ned. Barnets forestillings-
evne og følelser er meget vage og giver derfor let anledning
til angst. Vi kan hjælpe barnet ved at forklare, hvad sten-
slag er, og hvordan det opstår, at der i øjeblikket ikke kan
falde sten ned, fordi skrænten over os er frosset, og hvordan
vi skal forholde os for ikke at blive truffet. Tåge er børn
endnu mere bange for, de holder sig ængsteligt til deres for-
ældre for at få beskyttelse. Hvis forældrene så selv er usik-
re, ikke rigtigt kan finde vejen og bliver bange, ja så mister
børnene deres tillid. En eneste ubehagelig tågeoplevelse kan
skabe en tågefrygt, som kan vare i årevis. Det er derfor af
meget stor betydning for børnene, at forældrene bevarer den
absolutte ro og sikkerhed trods tåge, torden eller tusmørke.
Det er allerbedst, hvis man kender vejen fra tidligere. Des-
uden holder børnene allermest af det de kender. De har det ik-
ke som vi voksne, der vil se så meget nyt som muligt. Omgivel-
serne må for dem først erobres, og det er et anstrengende og
tidsrøvende arbejde! Hver dag vover de sig et lille stykke

15




![page16.jpg](/1969/DB-1969-6/page16.jpg)
videre. Et, to eller 3 ferie - eller weekend områder, så fø-
ler de sig hjemme. De opfører sig da meget mere selvstændige
og hænger ikke uafbrudt i mors skørter. Desuden vil en mor
også gerne have fri, når hun har ferie. En bondegård er et
ferieparadis - at hjælpe til i stalden, vende hø, køre trak-
tor og rigtig vade rundt i pløre. Findes der noget dejligere!
At søndagsklæder ikke hører til her er ganske selvfølgeligt,
med korte bukser og gummisko kan man klare sig overalt.

Når et barn leger, så sveder det og bliver tørstigt. Ikke at
drikke undervejs er selv blandt voksne en omstridt regel, når
det drejer sig om børn er det meningsløst. Tørst fører for dem
meget hurtigt til træthed.

Børn har normalt mange vanskeligheder med deres forældre "man
kan ikke være forsigtig nok i sit valg af forældre". For bjerg-
bestigerfamilier er det naturligvis noget ganske andet ----- .

LØST OG FAST

SKULLE DET VÆRE EN GÅDE?

Der er næppe ret mange, der vil være i stand til at svare på,
hvad billedet på forsiden af sidste nummer forestillede - el-
ler er der???

Må vi ikke nok bede om forklaringer til tekniske billeder? -
og så har fotografen af et ellers udmærket billede vel for øv-
rigt også fortjent at få sit navn i bladet.

Hanne

Kære Hanne, du har så ganske ret med hensyn til dit første øn-
ske, og vi vil forsøge at efterkomme det i fremtiden. Vi vil
derfor straks benytte lejligheden til at anmode fremtidige le-
verandører af et billede med indbyggede gåder om at medsende
løsningerne, så redaktionen undgår grå hår før tiden.

Og sandelig om du ikke også har ret med hensyn til dit andet

ønske. Men prøv at kigge i tidsskrift nr. 1/69, så vil du sik-

kert kunne gætte, hvorfor vi opgav at fortælle, hvem der er

mestre for de fortrinlige billeder, som pryder tidsskrifterne.
Red.

NÆSTE MØDE

Ved mødet fredag den 21. november kl. 20 i Kvindernes Bygning
vil Harry Vedøe og Vagn Bjerre Christensen fortælle om deres
ekspedition til Grønland i denne sommer. Foredraget vil være
ledsaget af farvediapositiver og om alt går vel, også af en
film.

FORÅRSPROGRAMMET

Dette er ikke endelig fastlagt, men vi har reserveret følgen-
de aftener i foråret: 27.1. - 25.2. - 17.3. - 27.4.

Den 25. februar er afsat til generalforsamlingen.

16




![page17.jpg](/1969/DB-1969-6/page17.jpg)
TIDSSKRIFTLÆSEKREDSENE

I lighed med tidligere år indbyder vi nu til deltagelse i klub-
bens læsekredse. Vi abonnerer på Alpinismus, Der Bergsteiger
og Die Alpen, som alle udkommer en gang om måneden.

Deltagelse koster årligt: kr. 10.00 for Alpinismus
kr. 9.00 for Der Bergsteiger
kr. 8.00 for Die Alpen.

Indmeldelse sker ved indbetaling på girokort senest den 25 a
dec. d.å.

På bagsiden af "Kupon til modtageren" anføres det eller de øn-
skede hæfter. Klubbens postkontonummer er 79 858.

TIL SALG

l par schweiziske, splinternye, aldrig brugte tur-skistøvler
"Raichle Pilot Touring" str. 43, Sort Gallo-juchtenlæder, dob-
belskaftet, højprofil vibramsål sælges for kr. 265,-.

Henvendelse: Harry Vedøe, Frederiksberg Alle 40, 1820 Kbh. Vv.
Tlf. Eva 3651.

LØSNING

Ikke sandt - der var mange, der gættede på, at det var en "Ab-
seil"-manøvre, men ved nærmere eftersyn stemmer det ikke rig-
tigt. Der er for mange reb.

Det, vi ser, er en redning efter styrt. Det øverste reb er
klatrerebet, med hvilket den styrtede er forbundet med sin kam-
merat. Det nederste dobbeltreb er en "løkke",der er ladt ned af
redningsmandskabet, og i hvilket den styrtede nu sidder og hvi-
ler sig, medens han hejses op. Selve redningsarbejdet (som vi
ikke ser på billedet) foregår ved hjælp af "Doppel Flaschenzug",
som de fleste, der har været på bjergskole, kender fra rednings-
øvelser fra gletscherspalter.

Hanne

10' PRIMITIVE SKIKURSUS

afholdes i tiden 25. dec. - 4. jan. i Jåmtlands og Trondheim
lens grænsefjelde. Deltagerantal 12 mand. Pris 585 kr. alt incl.
Der overnattes bl.a. i selvbyggede igloo”er og skovbivuak. Til-
melding senest d. 1. dec.

Nærmere oplysning og tilmelding: Mogens Samuelsen, Ryttergårds-
vej 28, 3520 Farum. Tlf. ol 952520.

ALPINSCHULE INNSBRUCK

Vi har modtaget et omfattende vinterprogram fra denne skole.
Programmet vil være fremlagt ved åbent-hus-aftenerne.

Skolen byder på over hundrede kurser af en uges varighed. Kur-
serne afholdes mange forskellige steder i Alperne, og gennem-
snitsprisen er 320 DM. Programmet strækker sig over perioden
303112.69. til 24.5.700

17




![page18.jpg](/1969/DB-1969-6/page18.jpg)
DEN PERFEKTE ALPINIST

FORFRA

1

Grøn filthat. Skal ligge 3 dage i vand, overkøres af fire
biler eller to lokomotiver, overtrampes og graves ned i en
uge før den kan bruges.

2 Edelweiss. Kan købes i souvenirboder påklistret på postkort.
Postkortet tages væk inden man sætter edelweissen fast i hatten.

3 Abonnement til Seilbahn, skal være ubrugt! Det virkeligt be-
nyttede gemmes i en inderlomme.

4 Tyrolerpibe med edelweiss. Made in Japan.

5 Solbriller. Til brug når man skal kigge på nette piger i toget.

6 Kikkert. Til brug når man skal kigge på nette piger i bjergene.

7 Kniv. Til at pille pølserester ud mellem tænderne.

8 Forstærkede knæstykker, for tango i bjergbaren.

BAGFRA

1 Isøkse til åbning af dåser.

2 Tweedjakke til besøg på exklusive barer.

3 Specialtaske til tre flasker øl. Kan nås uden at tage ryg-
sækken af.

4 Vandflaske til undervejs fundne blomster.

5  Proptrækker for bjergbestigning i Wallis og Bernina.

6 Forstærket buksebag for barstole.

7 Reb, for at kompensere vægten fra isøksen i den anden side.

8 Holder til avisen.

9 Specialtaske til opbevaring af: a) toiletartikler når luft-

18

ballonen er pustet op for at give indtryk af stor rygsæk,
b) luftballonen når rygsækken undtagelsesvis bruges til en
heldags bjergtur.

(Frit oversat af Erik Hjelmar fra et gammelt schweizisk blad)




![page19.jpg](/1969/DB-1969-6/page19.jpg)
”

EJ





![page20.jpg](/1969/DB-1969-6/page20.jpg)
RER




