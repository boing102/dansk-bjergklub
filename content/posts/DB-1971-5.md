
---
title: "Dansk Bjergklub 1971 nr. 5"
date: "2022-10-29"
draft: false
tags: ["1971"]
thumbnail: /1971/DB-1971-5/page1.jpg
---

![page1.jpg](/1971/DB-1971-5/page1.jpg)
Tidsskrift for

Dansk Bjergklub og
Dansk Fjeldvandrerklub

September 1971





![page2.jpg](/1971/DB-1971-5/page2.jpg)
DANSK BJERGKLUB
21. årgang nr. 5 september 1971
Hyldevangen 4, 2630 Tåstrup.
Postkonto: 79 858. (Sektion af "Oster-
reichischer Alpenverein").

BESTYRELSE

V. Bjerre Christensen - Formand
Hyldevangen 4, 2630 Tåstrup
01 994959 (kl. 17 - 19)

Peter Franke - Sekretær
Kjeldgårdsvej 6, 2890 Hareskov

Harry Vedøe - Bibliotekar
Frederiksb.alle 40, 1820 Kbh. V
EV 3651

Mogens P. Olesen
Asnæsvej 30, 4400 Kalundborg
03 51 19 18

Henning Knudsen - Kasserer

Skt. Thomas Alle 10, 1824 Kbh. V
01 102144 (kl. 9 - 16)

AFDELING VEST

Kirsten Sarbæk
Niels Bjerresvej 27, 8270 Højbjerg

Amners Dahl - Formand

Norgårdsvej 50 B, 7800 Skive
07 52 09 93

ALPIN GRUPPE

Allan Scharff
Ermelundsvej 124, 2820 Gentofte

GE 2009
UDRUSTNINGSDEPOT

Leif Christensen
Sæbjørnsvej 12, 2880 Bagsværd
01 87 32 00

HYTTEFORVALTER

Henning Knudsen
Skt. Thomas Alle 10, 1824 Kbh. V
01 102144 (kl. 9 - 16)

REDAKTION

Mogens P. Olesen
Asnæsvej 30, 4400 Kalundborg
03 51 19 18

Jens Middelboe

Vitus Berings Alle 14
2930 Klampenborg
OR 9634

Redaktionens adresse: LY
Vitus Berings Alle 14 OgÅ aA

2930 Klampenborg
TRYK

Bruhns Bureau
Stengade 41, 3000 Helsingør
03 21 23 28

DANSK FJELDVANDRERKLUB
6. årgang nr. 1 september 1971
Birkedal 9% 2800 Lyngby.
Postkonto: 135185.

BESTYRELSE

Kirsten Hansen - Formand
Birkedal 9, 2800 Lyngby
01 883172 (kl. 17 - 18)

Asger Christiansen - Næstformand
Nordmandsvej 7, 4050 Skibby

Peter Sylvest Olsen - Sekretær
Virum Stationsvej 134, 2830 Virum
01 850187 (kl. 18 - 19)

Birger lacobsen - Kasserer
Ridebanevang 32, 2820 Gentofte
GE 6417

Birgit Storm

Dalstrøget 51, II., 2860 Søborg
01 696224 (kl. 18 - 19)

Guri Mogensen

Lodsstræde 9, 2791 Dragør
01 5301 30

Svend Schiibeler
Parcelvej 39, 2840 Holte
01 42 20 93

REDAKTION

Peter Sylvest Olsen
Virum Stationsvej 134, 2830 Virum

INDHOLD

Introduktion ........ … 3
Bjergklubbens hyttefest 3
Fjeldvandring .. 5
Kogeapparater 7
Matterhorn med fører . 8
Områdebeskrivelse .... 10
Efterårets programmer 12

Referater fra Fjeldvandrerklubben .. 14

En arktisk odysse 16
Afd. Vest.... 18
Løst og fast . . 18
Charterflyvning til Island . 19
Aftenskolekurser 21

Forsidebillede: Ved Qingertivaq-fjorden.
Foto: Bent Thagesen.




![page3.jpg](/1971/DB-1971-5/page3.jpg)
INTRODUKTION

Medlemmer af Dansk ner dl Dansk Fjeldvandrerklub har længe haft
mulighed for at deltage i hinandens møder, hvad der nok kunne være god
grund til, så nært beslægtede - for ikke at sige sammenfaldende - de to
klubbers emnekredse er. Når der trods alt ikke har været så mange, der
benyttede sig af dette tilbud, er forklaringen nok, at det undertiden har
knebet med at få møderne og turene annonceret i de respektive medlems-
blade i tilstrækkelig god tid. Desuden har arrangementerne naturligvis ikke
været koordineret.

De to bestyrelser har fundet ud af, at der burde gøres noget; og har be-
sluttet at udsende et fælles tidsskrift, som et første forsøg på at indlede
et samarbejde mellem de to klubber.

I dette første nummer vil der være programmer for begge klubbers med-
lemsmøder og ture i efterårssæsonen, og så er det naturligvis meningen,
at alle er velkomne til såvel møderne som turene, hvadenten de er arran-

geret af den ene eller den anden klub.

De to redaktioner har arbejdet sammen på dette nummer, og håber det er
lykkedes os at lave et blad, hvor der er noget af interesse for alle fjeld-
sportsinteresserede; lige fra den, som foretrækker at beundre bjergene på
ryggen i en eng med fjeldblomster til bolteklatreren, der ikke vil nøjes

med mindre end VI grad. Er det trods alt ikke den samme naturbegejstring,
der driver dem begge? ALPINISMUS skrev for et par år siden: ".....…..
Den der af sit hjertes trang søger op til bjergene - ikke for at ville prøve
kræfter på lodrette klippevægge eller stejle ispartier - men som finder glæ-
den bare ved at slentre igennem skoven eller ved at stå på den tinde, man
kan nå ad banet sti; han er bjergbestiger i dette ords egentlige forstand ....
Vandringen er bjergbestigningens begyndelse, altså er bjergbestigning og van-
dring ok 0050 id

Med disse ord vil vi gerne introducere det nye fælles tidsskrift og så iøv-
rigt minde om, at et blad som dette ikke skrives af redaktørerne, men af
medlemmerne. Vi glæder os altså til at modtage beretninger og billeder fra
alle kategorier af medlemmer fra begge klubber.

Redaktionerne.

Noget om Bjergklubbens hyttefest

Igen i år kærtegnede sommernatten, sammen med mad, vin og bål, et halvt-
hundrede af bjergklubbens medlemmer og adskillige gæster fra fjeldklubben.
Formanden holdt sin lovede festtale eller var det festlige lovtale, ihvertfald
gav han lov til at festlighederne kunne fortsætte på de mere skrå brædder.
Balletten dansede frem på hyttens tagryg i skæret fra flagermuslamperne.

3.




![page4.jpg](/1971/DB-1971-5/page4.jpg)
Noget så yndefuldt og bombastisk er aldrig set. En pas de trois i en vin-
kel på 45 grader. Tyrolerdrengen Leif og bolte- og karabinbissen No fik
svunget bjergmøen Allangine rundt i så vanskelige og dødsensfarlige danse-
trin, at ihvertfald latteren nåede de himmelske højder.

Derefter blev den amerikanske climbing-star Dolly Robbins fra Yosemite
Valley introduceret. Iført hot-pants og grapefrugt-bryster sang hun for os
sine rock-sange så selv myggene græd. Herhjemme har vi kun Dolfi til at
synge så virkningsfuldt for os, men jeg ville nødig se ham i hot-pants.
Batteridrevne klapsalver bar miss Dolfi ud af scenen.

I adskillige akter viste et skuespil, hvordan verdenshistoriens største per-
sonligheder, på en eller anden måde, har været bjergbestigere.

Stenaldermanden var det. Han opfandt forøvrigt Vibramsålen. Han skar møn-
stret ind i fodsålen. Ægypternes Farao klatrede rundt i sin egen private
kletter-garten, pyramiderne. Moses lavede også 10 bud til bjergbestigerne:

1. Du må ikke klatre i bjerge uden først at sige: "Vorherre bevares".

2. Du må ikke falde ned.

3. Du må ikke, når du klatrer, bruge knæet.

4. Du må ikke skære klatrerebet over, når der hænger din næste, din næs-
tes hustru, hans træl eller trælkvinde, en okse eller et æsel, i den an-
den ende.

5. Du må ikke stjæle andres bolte og karabinere.

6. Du må ikke bedrive bor.

7. Du skal huske at betale kontingent.

8. Du må ikke bestige bjerge, hvis du kun er fjeldvandrer.

9. Du skal aflevere bjerget i den stand du ønsker at forefinde det.

0. Du skal altid huske at aflevere lånte bjergbøger tilbage til bibliotekaren.

Kullamanden trænede de gamle vikinger ude på Kullen. Det var vikingerne
som opfandt den senere så berømte og berygtede seil-salat. En rebteknik
de brugte når de gik bersærkergangen.

Sokrates var bjergbestiger og har givet det filosofiske svar på spørgsmålet
om, hvorfor han var det: "For at kunne komme op på en bjergtop og for at
kunne komme ned igen og derefter kunne sige, at man havde været oppe på
toppen!".

Jeppe på bjerget var selvfølgelig bjergbestiger og fuld som han ofte var, var
det ham som opfandt eller blev nødt til at bruge teknikken med kun at flytte
een hånd og eet ben af gangen.

Det er en historisk kendsgerning at Napoleon var bjergbestiger. Det blev af-
sløret, at når kejseren står med sin berømte hånd inde bag frakkeforet gem-
mer han i virkeligheden klatrereb og andre remedier til den ædle sport.

Ole Lukøje var naturligvis bjergbestiger om dagen. Sin paraply brugte han
mod stenslag, som isøkse, stichtbremse, bivuak og edelweisplukker.

Den kære JULEMAND er bjergbestiger med vinterture som speciale. For-
træffelig kaminklatrer. Har oprettet en bjergskole for klatrenisser. Vi så

4.




![page5.jpg](/1971/DB-1971-5/page5.jpg)
selve julemanden komme ned fra bjergtoppene medbringende sin sæk fuld af
henkastede flasker, rustne sardindåser og tomme konservesdåser.

Til allersidst blev sidste skud på bjergbestigerstammen slæbt ind. Bjerg-
klubbens nyeste medlem. Lige indmeldt som nr. 1341. Den stakkels hr.
Scharf F. Allansen blev hjernevasket og testet. Han forsvandt stille ud
mellem nåletræerne, da han hørte at alt var på eget ansvar.

Det var også på eget ansvar at Henning fungerede strålende som levende
historiske billeder. Kostymer og rekvisitter hvirvlede henover scenen med
Henning indeni.

Jeg havde selv en finger med i spillet, men da en finger er en finger kan
det være lige meget. Alle hyggede sig og det var jo, trods alt på eget an-
svar ... at være til grin.

Harry.

FJELDVANDRING

Endelig fik sætervejen ende. Vi havde skrumplet os 25 km ind over fjeldet,
solen bagte, og vi længtes efter at få sækken på ryggen. Det er for øvrigt
sært med solen i fjeldet. Tager man regntøj på, fordi det ser lidt uldent
ud, er det bombesikkert, at skyerne spredes; men skønner man, det ser
ud, som om det klarer op, og man stopper regnfrakken ind under pakrem-
men, begynder det at dryppe, når man er godt igang og nødigt stopper igen.
Denne gang var vi imidlertid heldige, det blev kun til et par byger, inden vi
nåede frem til et par småsøer i ca. 1000 meters højde, hvor vi havde tænkt
os at slå vort lille "drømmeslot" op. Nu tog regnen imidlertid fat for alvor,
så vi fik afprøvet vort nye system, med først at rejse oversejlet og bagef-
ter hænge inderteltet op i et par ringe monteret i teltstængerne.

Vel installeret nød vi de spredte glimt af en bleg aftensol over Veslesåln-
sjoen, hvor et par lokale fiskere rygtede deres garn. Vi fik os en lille
hyggesnak med disse stoute fyre, og næste morgen forærede de os to dej-
lige fede, friskfangede ørreder. Desværre medførte vi intet fedstof til at
stege dem i, og brændsel til et glødebål kniber det jo med over skovgræn-
sen, men efter en lang og slidsom dagstur i strid modvind og sneslud, lyk-
kedes det at købe lidt smør på en sæter. Aldrig skal vi glemme duften og
synet af disse fjeldørreder, da de lå sprøde og brune på panden, og det er
virkelig sandt, når videnskaben påstår, at "tænderne løber i vand", for al-
drig har vort mundvand løbet så stærkt ved tanken om mad, som efter at
have vandret en hel dag bare på morgenmad. Endnu bliver vore øjne salige
ved tanken.

Når jeg bagefter hjemme tænker tilbage på de steder, vi har vandret, er
det forbavsende så ofte, det er småting, man har hæftet sig ved og glædet
sig over; en klynge farvestrålende blomster på det mest barske og øde
sted; et lille smil eller et opmuntrende ord, når man er ved at køre træt,

5.




![page6.jpg](/1971/DB-1971-5/page6.jpg)
gennemblødt og forkommen; at ligge lunt og tørt i soveposen, mens med-
beboeren pusler med kogegrej og duften af mad breder sig i teltet. For
øvrigt er det sjovt nok, at bare talen, om hvad vi skal spise, når vi har
fået rejst teltet, altid er et kærkomment emne, selv om menuen ikke byder
på de store variationer. Posesuppe - som Minestrone eller Asparges - ef-
terfulgt af en sammenkogt frysetørret ret, delt i al fordragelighed efter
størrelse og sult og bagefter naturligvis vor livseleksir kaffen. Heldigvis
er jeg så lykkeligt stillet, at jeg ikke har problemer med: "Hvad skal jeg
gøre, når min mand spiser al provianten?"

Ellers er vejret nok det evige samtaleemne. På denne tur var vi ikke for-
vænt med sol. Kulde, regn og sne, rigtig sne, der piskede ned og blev lig-
gende en stor del af dagen på Rondvassbu. Vi er ellers passionerede telt-
liggere, men her måtte vi overgive os og logere på turiststationen. Alt
vort tøj og grej var gennemblødt, og i rygsækken havde diverse ting smit-
tet af på tøjet, der fremtrådte i de mærkeligste farvetoner. Der blev en
pakken ud og tørren tøj og nulren tæer og fingre, mens humøret steg fra
nulpunktet til helt i top, da vi, iført de sørgelige, sammenflikkede rester
af delvis tørre klude og efter indtagelse af skoldhed kaffe og niste med
"gjeitost", traf kendt folk fra "Fjeldvandrerklubben" i pejsestuen.

"Drømmeslottet"'.

Næste dag forbigår vi helst i tavshed. Hvis ikke det lige var fordi vi havde
sommerferie, kunne man nemt forveksle juli med jul. Snestorm ved det
første kig ud af vinduet fra køjen. Skyerne lå hele dagen på taget af hytten.
Det var kun at slå tiden ihjel. Nej, vi vil i tankerne hellere dvæle i "Vild-
mandsdalen". Hvem skulle tro, at man i næsten 1000 meters højde skulle
finde en lille "Edens have". Jeg havde godt nok læst om og set billeder fra
stedet, men denne idyl skal opleves. En dyb kløft skærer sig ind i fjeldet
og ender brat ved en lodret klippevæg. Ved indgangen til dalen tænkte jeg:
"Ikke andet", men det var kun ouverturen. Et skred i ældre tider har delt
elven midt over, den bliver væk i et hul i jorden, men når man finder den
igen på den anden side, løber den mellem bratte klippevægge, danner små
krystalklare damme, sprudlende vandfald og henrivende blomsterenge. Halv-
vejs inde skræpper et fuglepar vældigt op, og pludselig opdager vi grunden:
To små unger, der sidder på en stor sten midt i vandløbet, hvide på brystet

6.




![page7.jpg](/1971/DB-1971-5/page7.jpg)
og mosgrå på ryggen. Det må være vandstær eller "Fossekallen", som
nordmændene kalder den. Fotografiapparatet kommer frem i en fart, men
vejret er overskyet, så de to småfyre falder fuldstændig sammen med ste-
nen. Forsigtigt går vi nærmere, men de fjerner sig op ad elven advaret af
forældrenes skrig. Vi sniger os efter i håb om et nærbillede - ja, til sidst
kravler vi på hænder og knæ, men forgæves. De vipser hele tiden længere
op. Vi søger helt ind i bunden af kløften, vasser frem og tilbage over el-
ven, klatrer over mægtige ras af ur og står nu, til den ene side med ud-
sigt ned over dalen og elven, og til den anden side en smal revne i klippe-
væggen, hvor en stor sten har kilet sig fast og får det nedstyrtende vand
til at spredes som en bruser. Alt skal foreviges; men hvordan fange øjets
og sindets indtryk ind på et fattigt, fladt billede. Nej, for en tur, den gjor-
de vi gerne om en anden gang.

Bjerg og fjeld, ja, for folk i almindelighed er det vel næsten det samme,
men for mig er der en tydelig forskel. Fjeld er de store kuplede vidder
over skovgrænsen, inden de går over i høje toppe, som for mig repræsen-
terer bjerge, ofte med sne på. Der strækker de sig, skønnest op mod en
blå, letskyet himmel. Er der noget bedre end tidlig morgen i fjeldet; at
vågne, som man sov ind, med fossebruset i ørerne, slå teltdugen til side,
indånde den kølige morgenluft og gå de få skridt til det brusende væld med
iskoldt, krystalklart vand direkte fra sneen deroppe. Det bider i fingre og
ansigt, men lysvågen bliver man. Hele hjertet af Rondane ligger udbredt
for vore øjne, som vi ligger der i teltåbningen bag en stor morænevold på
Dørålsæter. Borte er de mørke skyer fra dagen før, solen lyser i de krid-
hvide toppe, der synes så nære i den klare luft. Aldrig har det været så
vemodigt som i år at tage afsked. Vi kan ikke løsrive os, men trækker ti-
den ud, nyder det varme solskin. Men tiden iler hurtigt, og vi har 12 km
kedelig sætervej for os. Med ryggen til tinderne går det ned, ned gennem
skov på en vej, hvor biler aser opad og sender en sky af støv og os over
os. Vi vender os en sidste gang. Nok er vi på vej hjem, men det varer
mange dage, før sjælen vender tilbage fra sit drømmerige for at sove sin
lange søvn til næste sommer.

"Fjellrakkeren".

KOGEAPPARATER

Afprøvning af kogeapparater.

I en kommende artikelrække vedrørende afprøvning af kogeapparater vil or-
det "kogeapparat" dække den funktionelle enhed, der normalt består af en
varmekilde med tilhørende gryder og pander. Det har dog vist sig nødven-
digt at inddrage visse varmekilder, der sælges uden gryder, i undersøgel-
sen.

Det er vor hensigt at gennemføre en afprøvning af kogeapparater under
standardbetingelser, så resultaterne er sammenlignelige, samt en analyse
af fordele og ulemper, der er forbundet med forskellige apparater og deres
brændsel. Det er os ikke bekendt, at der tidligere er foretaget sådanne un-

Te




![page8.jpg](/1971/DB-1971-5/page8.jpg)
dersøgelser, men har læserne kendskab til nogle, vil vi meget gerne have
oplysninger om, hvor og hvornår de har været offentliggjort.

Det er vort håb, at vi med denne "vi prøver for dig" kan lette valget af
kogeapparater til de givne forhold.

Undersøgelsen tænkes gennemført med følgende brændstoffer:

Handelsnavn: Kemisk betegnelse: Formel: Øvre brænd-
værdi kal/kg:
Træsprit Metanol CH,OH 5390
Sprit Ethanol C,H,OH 7140
Meta ”) Metaldehyd (CH,CHO), 6130
… +)
Esbit i
Hexa +) ) Hexametylentetramin (CH)6N4 7180
Benzin 11000 7”
++)
Petroleum 10680
Butan CH,(CH,),CHz 11830
Flaskegas Isobutan (CH2)3CH 11770
Propan CH,CH,CH 12025
7) indeholder ca. 2% bindstoffer. +) Middelværdi.

Skemaet er udarbejdet på grundlag af fabrikanters oplysninger samt forskel-
lige håndbøger.

Hilmar Salmark Peter Franke Svend Schiibeler

MATTERHORN MED FØRER

På forholdsvis nært hold fulgte jeg i sommer et hold Matterhorn-turister,
som med fører klatrede normalruten ad Hårnligraten.

Hvordan er det så at bestige Matterhorn i reb med en zermatterfører år
1971?

En norsk bjergpige fortalte mig lidt om sine indtryk, da hun atter var kom-
met ned i Hårnlihytten. Hun er - i parantes bemærket - en særdeles ruti-
neret bjergbestiger fra kredsen omkring Tindeklubben i Norge.

Det blev ikke lutter roser.

Turen foregik i en ubehagelig uvenlig atmosfære, hvor kunderne som kvæg
blev drevet afsted op og ned ad bjerget. Alle forsøg på samtale blev kvalt

8.




![page9.jpg](/1971/DB-1971-5/page9.jpg)
i starten med eenstavelsessvar fra førerne, som jævnlig gik over i regulæ-
re udskældninger, når klienten ikke kom hurtig nok videre. Navnlig var en-
gelske og amerikanske eder populære, også de allergroveste.

Dette er måske ubetydeligheder, selvom det medvirker til at tage fornøjel-
sen af turen; men hvordan ligger det med det rent tekniske?

Her er der en tungere anklage: Der blev ikke sikret på noget tidspunkt,
hverken op eller ned! Det kan selvfølgelig betragtes som en kompliment

til den norske bjergbestiger, men det skete også med andre, som ikke for-
tjente så stor tillid. Selv havde hun adskillige steder på turen savnet en
sikring. Førerne er selvfølgelig fantastisk rutinerede; men Matterhorn er
vel trods alt ikke legeværk en stormende, usigtbar morgen med våde, glat-
te klipper. - Ved de faste tove oppe over skulderen nægtede føreren at til-
lade fri klatring i klippen på vejen op. Altså armgang i tovene.

Matterhorn.
Foto: Jens Middelboe.

Hvilene var skåret ned til et fuldkomment minimum. Måske igen en kompli-
ment til den norske bjergbestiger, men måske også et sikkerhedsproblem. -
Provianten til turen skal bæres af føreren, som nægtede at tage hensyn til
individuelle ønsker. Ikke alle ville bryde sig om at skulle klatre 1200 m op
og ned på den tilladte ration, som var minimal.

Konklusion: For nogle af førerne i Zermatt er jobbet åbenbart blevet hård,
kontant business. Hurtigst muligt op, hurtigst muligt ned igen. Betaling for
turen. Farvel og tak. Klatreglæde? Nul.

Måske har den norske klatrer været uheldig; måske har de andre tilfælde,
hun oplevede omkring sig været enestående; måske har det dårlige vejr gjort

9.





![page10.jpg](/1971/DB-1971-5/page10.jpg)
alle mere irritable. Men sådan kan altså den store oplevelse, som en Mat-
terhorn-tur skulle være, blive forvandlet til en enorm skuffelse. Retfærdig-
vis skal nævnes, at der samme dag var en fører på Hornet af den rigtige
type. Med uendelig tålmodighed førte han en midaldrende turist til toppen,
skønt manden efter eget udsagn nærmest klappede sammen ved omkring
4000 m. Den rigtige fører findes altså stadig. Spørg efter "Roni"!

Hvad koster så fornøjelsen:

Førertarif Sfr. 250,00, hvortil kommer førerens forplejning og overnatning
+ ens egne udgifter til det samme. Man skal altså have ca. Sfr. 300,00 pa-
rat, hvis man vil med fører på "Bjerget".

Jens Middelboe.

OMRÅDEBESKRIVELSE

Store Børgefjell nationalpark.

Området, der her søges beskrevet, er en af Norges største nationalparker
med tilgrænsende fjeldterræn.

Nationalparken er oprettet i 1963, ,den er på ca. 1000 km2 - med omliggen-

de ødemarksgmråder ca. 1800 km” (Lolland-Falster er ca. 1800 km2, Sarek
ca. 1900 km?). Hertil kan lægges det tilstødende store fjeldområde på svensk
side af rigsgrænsen.

Beliggenhed: 65? n.b. går gennem sydøsthjørnet. Østgrænsen - ca. 35 km -
langs grænsen mod Sverige. Områdets vestgrænse er rigsvej 6 og jernbanen.
Sydvesthjørnet ved Smalåsen (jernbanest.) er ca. 300 km nord for Trond-
heim. Grænsen mellem Nordlands- og Nord- Trøndelags-fylker går gennem
parken på dennes bredeste sted (ca. 40 km fra v. til ø.).

Hvorledes kommer man ind i "St. Børgefjell"? Fra Majavatn jernbanest, 5
km vej til Tomasvatnet, herfra sti øst-sydøst.

Fra Trofors jernbanest. rutebil til Nordli og (evt.) bil 12 km til Simskarel-
ven.

Endvidere omtales med båd over Store Namsvatnet (sydgrænsen) en sti fra
Smalåsen, og nordfra fra Susendalen (bilrute fra Trofors).

Og så skulle det være muligt at nå ind fra øst fra Stekenjåkvejen (rosende
omtalt i S.T.F.'s "Turist" nr. 2 1971).

En nærmere beskrivelse af nationalparken (med omgivelser) kan jeg støtte
på to vandringer i dette absolut "stiløse land" og lidt læsning herom.

"Stiløst land" er det - udover den lovmæssige fredning har turistforeningen
besluttet at frede det mod turistforeningsvirksomhed.

10.




![page11.jpg](/1971/DB-1971-5/page11.jpg)
Næsten hele området er over trægrænsen. I vest findes en række tinder
mellem 1700 og 1400 m, nogle af dem med gletschere, der er delt op af
skov med elve og søer i bunden. Fra denne fjeldrækkes østskråninger er
der mange fine udsigter over et lavere område, eller rettere to, delt op
af et ret snævert pas omtrent midt i området. Den sydlige lavning er bred
og fyldt af en masse glitrende vande, den nordlige del er skiftevis næsten
nøgne grusåse og brede græsheder, som man vandrer let hen over, med
herlig udsigt til fjelde, tinder og bræer hele kompasset rundt. Mod øst hæ-
ver landet sig atter med mere eller mindre stejle, blokstrøede skråninger,
helt eller næsten helt uden bevoksning, op mod grænsefjeldene. Nogle søer
og masser af mindre vande giver hele området liv og skønhed, og det gen-
nemstrømmes af mange elve og bække. Ingen af disse'giver dog vanskelige
vadninger. Søerne Store Kjukkelvatnet og Jengelen er virklige oplevelser.

En meget afvekslende flora og et rigt dyreliv hører også med til national-
parkens værdier. Jeg fik den oplevelse at se en kongeørn.

Kort: Gradteig J 18, J 19, K 10 - Hatfjeldet, Børgefjeld, Ranseren dækker
området (plus tilstødende svensk fjeldkort blad 7 - Tårna).

Litteratur: St. Børgefjell er omtalt flere gange i D.N.T.s årsbøger; første
gang i 1887, senere bl.a. i 1918-20-35-38-64. Og i "Grænsekommissionens
optegnelser fra 1742-44" omtales St. Børgefjells grænsefjelde således: "et
ondt og ufrugtbart land, som ingen har nogen glæde af". Jeg tror enhver
fjeldvandrer, der besøger Børgefjell, vil bedømme det helt modsat.

Sven Lindow.

w
&
N
&
N
S

S

FXFabet,
ietnha
ES

Børgefjell og omgivelser.
Den stiplede linie angiver nationalparkens grænser.

1%





![page12.jpg](/1971/DB-1971-5/page12.jpg)
EFTERÅRETS

DANSK BJERGKLUB
SEPTEMBER

Mandag den 20.
Åbent-hus-aften i Badstuestræde nr. 17 hos "The Experiment in Internatio-
nal Living". Uformel sammenkomst. Bogudlån. Kl. 20-22.

Week-end'en den 25.-26.

Efterårssæsonens første Kullentur med klatring. Nye medlemmer vil kunne
få instruktion. Henvendelse til Harry Vedøe, som giver besked om leder og
transportarrangør.

Tirsdag den 28.
Et par stykker af bjergklubbens egne medlemmer fortæller om sommerens ture
og viser billeder dertil. Det bliver kl. 20 i Søpavillonen, Gyldenløvesgade 24.

OKTOBER
Tirsdag den 12.
Åbent-hus-aften, Badstuestræde 17.

Tirsdag den 19.

Både Vagn Bjerre Christensen og Dolfi Rotovnik har været på Grønland i
sommer, på vidt forskellige ekspeditioner. De kommer kl. 20 i Søpavillo-
nen og fortæller og viser billeder.

Week-end'en den 30.-31.
Kullentur med klatring. Alle oplysninger om turens art, leder og transport
fås hos Harry Vedøe.

NOVEMBER

Torsdag den 4.
Åbent-hus-aften, Badstuestræde 17.
Onsdag den 10.

Stor grønlandsaften arrangeret af Fjeldvandrerklubben i Virumhallen kl. 20.
Sommerens grønlandsfarere fortæller og viser billeder. Entre kr. 3,00;

DECEMBER

Mandag den 6.
Åbent-hus-aften, Badstuestræde 17.

NB! Efter Dansk Bjergklubs sædvanlige praksis vil der på hver af mødeaf-
tenerne blive afkrævet medlemmer og gæster en entre på kr. 3,00 til dæk-
ning af lokaleleje m.v. Dette gælder ikke for åbent-hus-aftenerne.

Uden for klubbens møderække vil der blive lejlighed for både bjergklubbens
og fjeldvandrerklubbens medlemmer til at deltage i et møde, som Grøn-
landsk Selskab afholder. Her vil John Andersen fortælle om den dansk-engel-
ske ekspedition, der i sommer krydsede Grønlands Indlandsis. Tidspunktet
er endnu ikke fastlagt, men ventes at blive i november engang; se i næste
nummer af bladet.

12.




![page13.jpg](/1971/DB-1971-5/page13.jpg)
PROGRAMMER

DANSK FJELDVANDRERKLUB

SEPTEMBER
Tirsdag den 14. Foredrag om fjeldflora.
Lørdag/søndag den 25.-26. Tur til Håssleholm, se turbeskrivelse nedenfor.

OKTOBER
Onsdag den 13. Ordinær generalforsamling.

NOVEMBER

Søndag den 7. En tur i skovene mellem Sorgenfri og Kollekolle.
Turbeskrivelse, se nedenfor.

Onsdag den 10. "Grønlandsaften". Sommerens grønlandsfarere fra begge
klubber fortæller. Entre kr. 3,00.

DECEMBER

Torsdag den 2. Programmet er endnu ikke fastlagt.
Søndag den 12. Juletur.

Alle møder afholdes i "Virumhallen"", Geels Plads 40, kl. 20.

Turbeskrivelse af week-endtur til Skåne den 25.-26. september.

Mødested: Vi mødes lørdag kl. 11 på torvet i Bjirnum 15 km nord for
Håssleholm i det nordlige Skåne. Herfra køres samlet til
"Vårpatorp" 5 km NØ for Bjårnum. Der vil blive arrangeret
transport i private biler gennem turlederen. Køretid Køben-
havn-Bjårnum max. 3 timer (incl. færge).

Aftropning: Vårpatorp søndag kl. 16.30.

Overnatning: Hytte og teltplads.

Rute: To rundture på henholdsvis 16 og 21 km i skovterrænet om-
kring hytten.
Kort: Topgrafisk karta &ver SVerige; blad 3 D Kristianstad NV
Ea NØ
Pris: 9 kr. Prisen dnkker rødvinslodily lørdag aften og kaffe/te ved

hjemkomsten søndag. Transport afregnes med de enkelte chauf-
fører (skønsmæssigt 25 kr.).

Tilmelding:  Turleder Søren Asmussen, Østbanegade 103, lejl. 84, 2100 Ø.
Tlf. Tr 8186. Tilmelding senest 21/9.

Turbeskrivelse til søndag den 7. november.

Vi mødes kl. 10 ved Sorgenfri Station medbringende mad og drikke. Turen
går gennem Lyngby Åmose, Hareskov og Frederiksdal, og kl. ca. 15 skul-
le vi atter være tilbage ved Sorgenfri Station. Rutens længde er ca. 14 km.
Tilmelding unødvendig. Turleder: Peter Sylvest.

13.





![page14.jpg](/1971/DB-1971-5/page14.jpg)
Referater fra
Fjeldvandrerklubben

Klubmøde den 16. maj 1971 i Virumhallen.

Erik Lerstrup indledte sin beretning om familiens tur i det skotske højland
med piber og trommer, da disse jo udgør et nok så særpræget kulturindslag
i hendes britiske majestæts rige.

Terrænet var afrundet med høje græsklædte bakker, som var ret anstrengen-
de at færdes i, men man formåede dog at holde pæne dagsmarcher, hvilket
man selvfølgelig også var nødt til, da turen var baseret på overnatning i
vandrehjem. Disse forekom ganske herskabelige efter billederne at dømme,
men også hyggelige. De var iøvrigt beliggende i småbyer, hvorfor det ikke
var nødvendigt at medbringe proviant i nævneværdig målestok.

Kortene var i specielle britiske målestoksforhold, men ellers udmærkede. -
Beretningen afsluttedes med en serie smukke lysbilleder, som gav et leven-
de indtryk af den smukke skotske natur.

Poul Edstrand gav derefter en oversigt over vandremulighederne i et område
umiddelbart syd for Grossglockner, centreret omkring landsbyen Kals. Der
fandtes her rige muligheder for såvel en- som flerdagesvandringer med over-
natning i bjerghytter, som findes ret udbredt her (Om disse, se Bergwandern
in Osterreich, klubbiblioteket).

Sæsonen her begynder først i begyndelsen af juli, men også herefter kan man
let overraskes af snestorme - også under trægrænsen. Oversigten mundede
ud i en spændende billedserie fra en vandring til toppen af Østrigs højeste
bjerg, Grossglockner 3800 m, med fører.

Tilsidst gav Heikel- Vinther de 30 fremmødte et causeri til bedste, som hand-
lede om norske selvbetjeningshytter på vestsiden af Hardangerjøklen, i Aur-
landsdalen og rundt om Jostedalsbræen. Krydret af fornøjelige småhistorier
og illustreret med fremragende billeder gav dette causeri mægtig mod på

ture i disse områder.

AC

14.




![page15.jpg](/1971/DB-1971-5/page15.jpg)
Referat fra den 5.-6. juni 1971:

Pigtråd.
Foto: K. Hansen.

Sol og sommer - grønne skove og blomstrende enge - myg og lidt torden i
det fjerne - vabler og højt humør - det var essensen af klubbens forårsweek-
end den 5. og 6. juni. En dejlig tur gennem landskabet sydvest for Køge,
storartet planlagt af Asger.

Hytter var der ikke, men på lejrpladsen var der i forvejen opslået nogle
villatelte med luftmadrasser til hyttevandrerne og det fungerede fint.

Ved lejrbålet lørdag aften i den mørknende skov, fortalte genealogen hr.
Antoniewitz levende og lunt om Gammel Køgegårds historie. En fin kultur-
historisk orientering til søndagens besøg ved Gammel Køgegård og Køges
gamle bydel.

K.H.
Fra bestyrelsesmødet den 17. juni 1971:

Det var tidligere blevet besluttet at ansøge om optagelse af klubbens navn i
Foreningsregisteret. Blanketter hertil blev udfyldt. Der var blevet arbejdet
videre med tanken om fjeldsportsforbundet, og Asger redegjorde for de mø-
der, der var blevet holdt. Det blev bestemt, at udsende et fælles blad med
Bjergklubben i september, og dets navn og indhold og evt. annoncer blev
diskuteret og planlagt. Ture og møder blev planlagt indtil jul og resten af
tiden blev brugt til udarbejdelse af vedtægtsændringer. - Næste møde den
31. august.
Kirsten Hansen.

15.




![page16.jpg](/1971/DB-1971-5/page16.jpg)
EN ARKTISK ODYSSE

Fra MOUNTAIN citerer vi nogle uddrag af Andrew Ross beretning om bestig-
ningen af Ejnar Mikkelsen Fjeld sommeren 1970:

"rr . Ved Kap Brewster kom eskimoerne padlende ud til os gen-
nem dønningen. De var de sidste mennesker, vi ville få at se i mere end
to måneder. Trods denne kendsgerning og trods kaffe, bjørnesteg og bønner,
var vi utålmodige efter at komme af sted. Udstedet er øde; knuget af sorte,
tågede klipper med skrigende søfugle, og vi måtte rundt om forbjerget for
at komme ud i åben sø. Igennem en åbning i isen så bred som en autostra-
da nåede vi ved tetid Turner Island. Slesser havde brugt hele sin ekspedi-
tionstid på at nå hertil sidste år. Vi tog en liden dram, for dette var ukendt
land; en af kortets hvide pletter. Nu var vi virkelig på egen hånd. Forbjer-
ge uden navn; bugter uden navn; store anonyme gletschere, der væltede sig
ned fra navnløse bjerge så langt som øjet rakte. Vi følte os som fremmede
der ængsteligt skyndte sig videre til et navn på kortet, og styrede mod Kap
Dalton; en hytte og et hjem. Men i Grønland gælder ikke blot "rejs når du
kan"; når vejret er godt, skal man have en helvedes fart på. Så af sted gik
det. Rundt om forbjerget, over bugten, forbi den respektindgydende Bartho-
lins Gletscher, så ud over havet til Kap Ewart og fuld fart frem til De Res-
te Bugt. Så kom der tåge - fed, tavs tåge, der kom så pludseligt, at det
var skrækindjagende. 8 miles til havs: kompasset svingede dovent rosen
rundt, utilfreds med at være blevet bragt så højt mod nord. Vi sejlede lang-
somt videre i fem timer over et silkeblankt, isnende hav. En forunderlig
fantasiverden med isbjerge, der rejste sig truende over os som dæmoniske
gyngeheste.

Vi var nu kommet 250 miles ned ad kysten. Det havde krævet næsten fire
dages uafbrudt rejse, og vi begyndte at føle presset ved at være så langt
borte, så fuldstændig hjælpeløse på havet. Langs skærene begyndte bræn-
dingen at koge med sprøjt af skum, og vi var meget kolde. Da vi sent om
natten gled ind i Wiedemanns Fjord, gik det pludseligt op for os, at det var
overstået. Dette var det nærmeste, vi kunne komme til bjerget ad søvejen,
men vi havde de sidste par dage været så optaget af vore problemer, at
bjerget i mellemtiden var svundet ind til blot en "episode", inden vi påny
skulle på havet. Det så anderledes ud nu, anskuet fra stranden. En halv
storm af slud piskede ind fra havet, og tågerne hang lavt over en grim,
blokdækket gletscher.

Vores bjerg lå 40 miles længere inde. Det var et forstemmende syn, og vo-
res lejrplads på stranden var mørk og vild. Peter halede whiskyen op fra
bådens dyb. Det var forbi med civiliseret opskænkning i krus. Vi stirrede
tryllebundne, medens han fjerner fem lag beklædning og blottede sine to hår
på brystet (han prøver altid at gøre dem til tre). For sent gik det op for os,
at den gyldne væske i mægtige slurke forsvandt ned i halsen på ham; vi styr-
tede til for også at få en mundsmag af civilisationen.

"77777777 ---- . Vi havde så stor oppakning, at vi ikke
kunne få det hele anbragt på slæden. Vi var nu alligevel nødt til at bære
slæden, da den første del af opstigningen førte over en ubeskrivelig, øde
moræne. Vi drog af sted i tæt støvregn. Den løse, forvitrede klippe med

16.




![page17.jpg](/1971/DB-1971-5/page17.jpg)
spredte brune mudderpytter var som konstrueret til at snuble i, og hver bar
vi på mere end 90 Ibs. Dette var ikke det rette sted at blive ramt af et u-
held. En tanke som fra nu af forfulgte os mere og mere. Tre gange gik vi
frem og tilbage over morænen, førend vi gik i lag med isen. En tæt tåge
for forbi os op over gletscheren. Vi begyndte at trække slæden op over den
klippehårde is. To miles længere oppe gjorde vi holdt, og Graham og Nigel
vendte om for at hente yderligere udstyr. Pete og jeg lod slæden stå og klatre-
de lidt højere op af den stejle, rillede is for at lede efter en lejrplads på
den venstre bred. Det var dræbende at slæbe 90 lbs. oppakning op over den
ene 3 fods isvold efter den anden en halv miles vej. Pete begyndte at blive
sur: "Dette .er muligvis en ekspedition, men jeg gider sgu ikke være pakdy-
ret", Vi takkede guderne for dette mytteri og valgte en lejrplads mellem en
stak klippeblokke. De andre tonede op over horisonten slæbende på slæden
som Scott ved Nordpolen. Ved synet af den store grå ørken, som lå udstrakt
foran os, gjorde også de mytteri, og vi gemte os i vores huller som mikro-
skopiske insekter i et uendeligt og fremmed univers.

I tre dage pløjede vi os vej gennem den bløde sne. Vi slog lejr i tågen, sta-
dig uden at have set bjerget. Vi tabte lysten til at fortsætte. Grønlands uen-
delighed var knugende, og nervepresset ved at skulle tro på succes var for
stort. Bjergets afsondrede beliggenhed blev understreget af mangelen på ra-
dio: den var blevet tilbage i basislejren på grund af sin vægt. Een ting er

at være 300 miles fra det nærmeste menneske, noget helt andet er end ikke
at kunne tale med det menneske.

Klokken fire om morgenen klarede vejret op. På et øjeblik forøgedes sigt-
barheden fra 9 meter til 90 miles. På vores venstre hånd, næsten 30 mi-
les borte, løftede Lilloise's østvæg sig, furet af 4000 fod lange snerender.
Fra de hundrede af gendarmer på den 30 miles lange ryg dansede en række
snefaner, som et pragtfuldt kavaleri, der var ved at angribe. Foran det
kunne vi - ca. 15 miles væk - se rækker af spalter, så afgrundsdybe, at
de kunne tilfredsstille en huleforsker.

Bag os præsenterede Borgtinde-massivet en 8 mile lang facade kronet af
isoverhæng. Men lige for os stod vores bjerg. Og hvilket bjerg! Med 10.700
fod over havet var det det højeste i miles omkreds, og det var fuldstændig
omgivet af is. Vort eneste, 35 år gamle fotografi antydede en snerende i
østvæggen, så vi gik nærmere for at se på sagen. Da vi to dage senere
stod ved foden af den mægtige gletscher, som styrter 7000 fod ned fra bjer-
get for at støde til Kronborg-gletscherens hovedstrøm - næsten Himalaya-
agtig med sine 12 miles bredde - begyndte vi at blive betænkelige. Det var
et stort bjerg - virkelig stort - og vi var meget langt hjemmefra. Vi var
de første mennesker i verden, som havde stået så nær dette bjerg. Vi blev
nervøse. Der var næsten udelukket at få hjælp, hvis noget gik galt. Men vi
havde ingen undskyldning for ikke at fortsætte. Vejret var komprimisløst
strålende, varmen stod dirrende miles ind i landet, og vi var jo dog kom-
met hertil for at klatre. Men med 7500 fod bjerg lige for næsen kunne man
godt få fornemmelser i mellemgulvet.

(Fortsættes i næste nr.)

17:





![page18.jpg](/1971/DB-1971-5/page18.jpg)
AFD. VEST
EFTERÅRETS PROGRAM

Tur til Rold Skov den 2.-3. oktober med vandring ca. 18 km.
Tilmelding til Ester Skov, Egebjergvej 105, Brabrand.
Overnatning i telt.

Fredag den 29. oktober:

Møde på Thors Mølle kl. 19.30. "Har du været på vulkaner?",

Billeder fra Island vil give os indtryk af vulkanske områder og den sær-
prægede natur på denne ø.

Lørdag den 30. oktober:

Rebteknikmøde kl. 10 hos Kirsten Sarbæk, Niels Bjerresvej 27, Højbjerg.
Mødet fortsættes på hopbakken.

Anners vil fortælle om nogle af de ting, han lærte på Norsk Alpincenters
klatrekursus.

Fredag den 19. november:

Grønlandsaften kl. 19.30 på Thors Mølle.

Onsdag den 8. december:
Møde kl. 19.30 på Thors Mølle. Programmet ikke fastlagt endnu.

LØST OG FAST

Gymnastik og boldspil.

Der bliver sandsynligvis også i år mulighed for at dyrke gymnastik og bold-
spil i vintersæsonen. Endnu er der ikke lagt program, men interesserede
kan henvende sig til Harry Vedøe, som bliver leder af træningen.

Dobbeltgængere.

For at spare porto har vi på forsendelseslisterne strøget nogle stykker,
som er medlemmer af både Dansk Bjergklub og Dansk Fjeldvandrerklub,
således at de altså kun får eet eksemplar af det fælles tidsskrift. Vi har
dog overskydende numre på lager, så dobbeltgængerne kan på begæring få
de to eksemplarer, de egentlig har krav på.

Grønland - Bjergklubbens arrangement af fællestransport.

Fra 12.7. til 11.8. var ialt 31 medlemmer af Bjergklubben og Fjeldvandrer-
klubben på Grønland. 6 tog til Sargaq-området (nord for Disko-øen), hvor de
foretog nogle dejlige vandreture. 19 havde valgt "1964-basen" i bunden af
Quingertivaq-fjorden i Angmagssalik-området som basis-lejr, hvorfra der

18.




![page19.jpg](/1971/DB-1971-5/page19.jpg)
lavedes mange ture, f.eks. over Solporten til næste dal, der munder ud i
Tasilaq-fjorden. Enkelte besteg Cassiopefjeld. Mod slutningen vandrede to
grupper hele vejen fra basis-lejren ned til Angmagssalik (ca. 10 dage), hvor
alle samledes og tilbragte de sidste dage inden hjemrejsen.

Dolfi var med sine kroatiske venner i Kangerdligssuatsiaq-fjorden ca. 150
km nordligere, hvor det lykkedes at lave en førstebestigning af det yderst
vanskelige Ingolf Fjeld ad øst-graten.

Vi håber til næste år igen at kunne tilbyde denne fordelagtige fællestrans-
port til klubbens medlemmer.

Medarbejdere søges.

Det har hidtil været bestyrelsesmedlemmer, der har samlet, redigeret og
skrevet det meste af stoffet til Dansk Fjeldvandrer-Nyt. Dette er imidlertid
et tidskrævende arbejde, og det kan være vanskeligt for de i forvejen trav-
le bestyrelsesmedlemmer også at få tid til dette arbejde. Derfor har be-
styrelsen besluttet at nedsætte et bladudvalg, som fremover skal varetage
alt bladarbejde.

Denne løsning vil dels bringe flere medlemmer ind i arbejdet og herved gøre
bladet mere afvekslende, og dels adskille bladet fra klubbens styrende organ,
med de fordele dette indebærer.

Alle interesserede opfordres til at møde op ved det første redaktionsmøde
den 20. september kl. 20 hos Kirsten Hansen, Birkedal 9.

Peter Sylvest.

Ny adresse.

Læg venligst mærke til, at bjergklubbens redaktion har fået ny adresse (side
2 nederst) og benyt den! Gode sort-hvide billeder er specielt velkomne; dem
har vi ikke for mange af.

Klatringer på Kullen.

Kullenføreren udgår denne gang, da forfatterne har travlt med at undersøge
granitten omkring Chamonix. Vi vender tilbage med en ny rute på det hjem-
lige Kullaberg næste gang.

Charterflyvning til Island

Medlemmer af Dansk-Islandsk Samfund har de seneste par år kunnet deltage
i billige charterflyvninger til Island om sommeren. Sidste år var prisen kr.
575,- pro persona for rejsen t/r. Der blev arrangeret een rejse af 14 da-
ges varighed.

Mulighed for at deltage i rejsen har medlemmer af Dansk-Islandsk samfund
med deres ægtefæller og hjemmeboende børn. Det understreges yderligere,
at adgang til flyverejsen har KUN medlemmer, der er optaget som medlem-
mer i Samfundet senest 6 måneder før afrejsen.

19.





![page20.jpg](/1971/DB-1971-5/page20.jpg)
- Foto: Dolfi Rotovnik.

Klatring ved Gåteborg

20.




![page21.jpg](/1971/DB-1971-5/page21.jpg)
Dette sidste er et ufravigeligt vilkår, og Samfundet har ingen mulighed for
at give dispensation fra dette.

Vi henleder opmærksomheden på denne mulighed for at komme til Island på
en billig måde, og vi gør det nu, da det altså kræves, at man har været
medlem af Dansk-Islandsk Samfund i 6 måneder.

AFTENSKOLEKURSER

FJELDVANDRING

Kursus arrangeres af Fjeldvandrerklubben i samarbejde med F.0.F. Køben-
havn - Frederiksberg, det varer 3 måneder og omfatter 42 timers undervis-
ning (incl. week-end). Kursus-formål er at give nye fjeldvandrere en viden
om: hvor man kan tage hen, hvordan man skal være klædt, hvordan man
finder vej og hvorledes man spiser og overnatter i ødemarken; hvilken ud-
rustning der er nødvendig, og hvorledes den bæres bekvemmest. Desuden de
fysiske og psykiske forudsætninger for en vellykket ferietur.

Prisen er efter den nye betalingsordning for aftenskoler, kr. 105,00.

Brochurer og girokort til indmeldelse fås ved henvendelse snarest til:
F.O.F.'s kontor, Nørrevoldgade 68, 1358 Kbh. K., Tlf. 11 19 80 kl. 12-17.

Kursus nr. 250. MANDAG (første gang den 4/10) Lindevangsskolen kl. 19-22

- - 251. MANDAG ( - -… - 4/10) Nyboderskole kl. 19-22
- - 252. TIRSDAG ( - as -… 5/10) Rysensteens Gym. kl. 19-22
- - 253. TIRSDAG ( - - -… 5/10) Nansensgade Skole kl. 19-22
A. Christiansen K. Hansen
A.N. Hvidt S. Schiibeler
BJERGBESTIGNING

Bjergklubben arrangerer i samarbejde med Centerskolen, Søllerød et aften-
skolekursus i efteråret på ialt 30 timer.

Kurset tilsigter en teoretisk gennegang af bjergbestigningens mange aspekter
med en afsluttende praktisk week-end på Kullen.

Kurset vil bl.a. omfatte gennemgang af:

Rebteknik og knuder, gletscherkundskab og spalteredning, geologi, is- og
klippeklatring samt gennemgang af udrustning med praktiske øvelser og de-
monstrationer.

Kurset, som vil blive ledet af erfarne og dygtige medlemmer af Dansk Bjerg-

21




![page22.jpg](/1971/DB-1971-5/page22.jpg)
klub, tilsigter at bibringe kursisterne den nødvendigste viden for at kunne
færdes sikkert i bjerge.

Kurset starter mandag den 4. oktober kl. 19 og fortsætter derefter hver man-
dag kl. 19-22. Betaling kr. 100,00.

Tilmelding snarest på Centerskolens kontor, Øverødvej 94, kl. 10-14 og 17-19.
Tlf. 42 30 37. Sidste frist er 10. september. Tilmelding sker ved indbetaling af
gebyret på giro.

Hold nr. 45: Øverød Skole, Øverødvej 92, Holte. (kl. 19-22).
Eventuelle yderligere oplysninger fås hos klubbens sekretær, Peter Franke.

Stof til næste nummer indsendes til redaktionerne senest den 15. oktober.

22




![page23.jpg](/1971/DB-1971-5/page23.jpg)
LEDE

Ed




![page24.jpg](/1971/DB-1971-5/page24.jpg)



