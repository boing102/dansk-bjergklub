
---
title: "Dansk Bjergklub 1973 nr. 4"
date: "2022-10-29"
draft: false
tags: ["1973"]
thumbnail: /1973/DB-1973-4/page1.jpg
---

![page1.jpg](/1973/DB-1973-4/page1.jpg)
Tidsskrift for

Dansk Bjergklub og

Dansk Fjeldvandrerklub
AUGUST 1973





![page2.jpg](/1973/DB-1973-4/page2.jpg)
DANSK BJERGKLUB
23. årgang nr. 5 august 1973
Hyldevangen 4, 2630 Tåstrup.
Postkonto: 79 858. (Sektion af "Oster-

reichischer Alpenverein").

BESTYRELSE

V. Bjerre Christensen - Formand
Hyldevangen 4, 2630 Tåstrup
01 99 49 59 (kl. 17 - 19)

Peter Franke - Sekretær
Wiedeweltsgade 5, 2100 Kbh. Ø

Dolfi Rotovnik

Snemandsvej 1 A, 2730 Herlev

01 94 87 94

Tom Rishøj

Lyngbakken 14, 3540 Lynge

03 18 75 90

Knud Christensen - Kasserer
Haraldslundvej 33 A, 2800 Lyngby
01 88 34 91

AFDELING VEST

Kirsten Sarbæk

Niels Bjerresvej 27, 8270 Højbjerg
06 27 19 76

Knud Bjødstrup Kristensen

Peter Thy
ALPIN GRUPPE

NO Coops Olsen
Hegnet 15, 2600 Glostrup
01 96 57 62

UDRUSTNINGSDEPOT

Steen Mørup
Gyvelbakken 39, 3460 Birkerød
01 88 24 88 (om dagen)

HYTTEFORVALTER

Peter Christensen
Birkerød Parkvej 38, I. tv.
3460 Birkerød

BIBLIOTEK

Vladimir Hebar
Vangedevej 96, 2820 Gentofte

REDAKTION

Jens Middelboe

Vitus Berings Alle 14
2930 Klampenborg
OR 9634

TRYK

Bruhns Bureau
Stengade 41, 3000 Helsingør
03 21 23 28

DANSK  FJELDVANDRERKLUB
8. årgang nr. 1 august 1973
Lindevej 14, 1877 København V.

BESTYRELSE

Steen Ole Andersen - Formand
Lindevej 14, 1877 Kbhn. V
VE 5344

Asger Christiansen - Næstformand
Damgårdsvej 15, 4050 Skibby

Ruth Bøge Andersen - Sekretær
Stordyssen 14, 2730 Herlev
01 94 16 02 (kl. 18 - 19)

Birger Iacobsen - Kasserer
Ridebanevang 32, 2820 Gentofte
Ge 64 17

Klubbens Postkonto: 135185

Leif Michaelsen - Grønland
Chr. Wintersvej 29, 2800 Lyngby
01 88 49 66

Ruth Bonnevie - Møder
Mothsvej 67 B, 2840 Holte
01 80 23 35

Erik Lerstrup - Tidsskriftet
Jens Varmingsvej 28, 2300 Kbhn. S
01 55 45 72

Jan Adler-Nissen - Ture
Soløsevej 10 B, 2820 Gentofte
GE 50 58

Anna Larsen - til rådighed
Toftevej 1, Esbønderup
3240 Esrum - 03 29 04 74

OMRÅDEKARTOTEK

Grethe Lerstrup
Jens Varmingsvej 28, 2300 Kbhn. S
01 55 45 72 (ma.-fr. efter 16)

BIBLIOTEK

Viveke Goddard
Lucernevej 293, 2610 Rødovre

REDAKTION

Sv. Frank
Hasselvej 74, 2830 Virum
01 85 18 32 (18-20)

Forside: Ved hærvejen.
Udsigt over Rørbæk sø.

Foto: Sv. Frank.




![page3.jpg](/1973/DB-1973-4/page3.jpg)
PROGRAM FOR EFTERÅRET

I programmet er alle møder og ture, hvad enten det er Dansk Fjeldvandrer-
klub (DFK) eller Dansk Bjergklub (BK), som står bag, opført kronologisk.
Det fremgår af forkortelserne, hvilken af klubberne der har ansvar for det
pågældende arrangement. Fjeldvandrerklubben kræver kun entre, hvor det
specielt er anført, mens Bjergklubben normalt opkræver kr. 3,- pr. møde.
- Møderne afholdes kl. 20.00 i Virumhallen, Geels Plads 40, Virum, hvis
ikke andet er angivet. Bjergklubbens Åbent-hus-aftener foregår dog i Bad-
stuestræde 17 (The Experiment in International Living) ca. 20 - 22.

Vi minder om, at klubarrangementerne er åbne for begge klubbers medlemmer.

SEPTEMBER

Onsdag d. 5. (BK)
Åbent-hus- aften. Tage Dunn-Christensen fortæller om meteorologien i bjer-
ge og fjelde.

Torsdag d. 20. (DFK)
Møde for skiinteresserede. Der vil blive vist lysbilleder fra klubbens vin-

terfjeldkursus på Hallingskeid og informeret om de aktiviteter, bestyrelsen
har under planlægning bistået af DNT. Bestyrelsen vil desuden gerne gen-
nem indlæg fra medlemmerne vurdere stemning og ønsker for det videre
arbejde med vinteraktiviteter.

Lørdag/søndag d. 22. og 23. (BK)

Efterårets første Kullen-tur for klatrere og vandrere. Vi klatrer på Kul-
lens nord- og sydside og vandrer fra hytten til fyret. Tilmelding til Dolfi
Rotovnik, tlf. (01) 94 87 94 senest onsdagen før.

Torsdag d. 27. (BK)
Bjergklubbens egne medlemmer fortæller om sommerens ture i Alperne,

Norge, Sverige m.m.

Lørdag/søndag d. 29. og 30. (DFK)
På grund af aflysning i foråret tager vi turen til Røsnæs og Asnæs op igen.
Møde- og over-  Feriekolonien "Kajestenshuset", Kongstrup på Røsnæs
natningssted: ca. 8 km NV for Kalundborg (se på kortet!)
Mødetid: indpasses med følgende togtider:
København 10.10, Kalundborg ank. 11.32, bus mod Bjørn-
strup til Kongstrup 11.40.

Ruter: Lørdag: Røsnæs (den yderste, delvis fredede del), ca.
20 km.
Søndag: Asnæs (fra Lerchenborg og ud til Asnæs Gd, ialt
20 km.

Kort: A3020 Kalundborg (1:40.000) dækker Røsnæs.

A3220 Værslev (1:40.000) dækker Asnæs.
Aftropningssted: Kalundborg St. søndag eftermiddag v. 16 tiden.




![page4.jpg](/1973/DB-1973-4/page4.jpg)
Yderligere: Overnatning foregår dels i to sovesale (med madrasser,
men ikke tæpper; vand, toiletter og vaskerum forefindes),
dels i telt.

Sovepose, stearinlys og indesko medbringes.
Sangunderholdning v. Ellen Hildebrandt Nielsen lørdag
aften.

Tilmelding nødvendig senest torsdag d. 20. hos turleder-
ne, som gerne vil have oplysninger om telt/hytteligger,
transport (egen bil/tog, da vi er afhængige af transport
søndag).

Turledere: Gurli Mogensen, Skottegården 16, 2770 Kastrup, 50 66 40
efter 16.

Werner Hansen, Rytterkrogen 12, 3520 Farum, 95 21 96
efter 19.

Pris: ca. 10 kr.

OKTOBER

Mandag d. 8. (DFK)

Fjeldmedicin. Læge Leif Vanggård, overlæge ved Sirius-patruljerne, vil
fortælle om den fysiologiske og neurologiske side af livet i fjeldet. Det li-
det påagtede emne "kulde og væde", som koster mange mennesker livet
hvert år, behandles indgående. Da der er publiceret uhyre lidt om emnet,
vil denne aften henvende sig til alle der færdes i fjeld og ødemark, som-
mer og vinter.

Onsdag d. 10. (BK)
Oktober Klatrekursus. Teoriaften. Se nærmere side 19.

Torsdag d. 11. (BK)
Medlemmer af den dansk-engelske ekspedition til Ingolf Fjeld fortæller om

deres oplevelser i sydvæggen på det mægtige fjeld.

Lørdag/søndag d. 13. og 14. (BK)

Oktober Klatrekursus på Kullen. Se nærmere side 19.

Onsdag d. 17. (BK)
Åbent-hus-aften, hvor der bliver lejlighed til at høre nærmere om proble-
met højdesyge i bjergene.

Lørdag/søndag d. 27. og 28. (BK)
Oktober Klatrekursus på Kullen. Se nærmere side 19.

Tirsdag d. 30. (DFK)
Ordinær generalforsamling i Virumhallen.

NOVEMBER

Søndag d. 11. (DFK)
Tur fra Allerød St. gennem Rågårdsmose og St. Dyrehaven lagt efter prin-

cippet "langt med fart på". Der er dog lovet mulighed for at kunne træde
4. '




![page5.jpg](/1973/DB-1973-4/page5.jpg)
fra undervejs.

Mødested og -tid: Allerød St. kl. 9.15 (linie E fra Kbh. Hbg. 8.42).
Turen slutter samme sted ved 15-tiden (tog mod København hvert 20. minut).
Kort: 4 cm 1514 I NV og 1514 I SV eller turistkortene "Gribskov" og
"Dyrehaven-Hareskovene"".

Yderligere oplysninger i næste nr. samt hos turlederen Sven Lindow

(SØ 8153).

Mandag d. 12. (BK)
'bent-hus-aften, hvor vi sætter focus på Bjergklubben.

Trsdag d. 20. (DFK og BK)
Efterårets store fællesmøde om Grønland. Så mange som aldrig før har
været på Grønland i sommer, så der bliver meget at høre om.

Lørdag/søndag d. 24. og 25. (BK)
Sidste tur i efteråret til Kullen med såvel vandring som klatring. Nærme-

re program følger.
DECEMBER

Tirsdag d. 4. (BK)
bent-hus-aften i Bjergklubben. Bestyrelsen lover, at det bliver noget med
julehygge.

Søndag d. 9. (DFK)
Juletur.

STOF TIL NÆSTE NUMMER INDSENDES SENEST DEN 20. SEPTEMBER

Tanker og eftertanker

Syv danske bjergbestigeres død i bjergene i løbet af lå år har nok hos os
alle vakt en del tanker. Efter chock'et ved meddelelsen om ulykkerne og
tankerne på de efterladte har en del af os måske stillet os selv det nær-
liggende spørgsmål: "Kunne det være sket for dig selv?"

Selv med fuldt kendskab til detaljerne ved den enkelte ulykke lader spørgs-
målet sig næppe besvare, men er man helt ærlig overfor sig selv tør vel
ingen afvise muligheden. Tænker vi tilbage på vore bjergture gennem åre-
ne, vil de fleste af os nok erkende, at engang imellem var lykken bedre
end forstanden eller sagt med andre ord: vi har været i situationer, der
kunne have udviklet sig til en ulykke, stor eller lille. Skulle nogen kaste
den berømte første sten og hævde, at han aldrig har begået en alvorlig
fejl, skal man ikke tro ham.

Man behøver ikke skamme sig, fordi man som bjergbestiger har begået en
fejl. Man behøver blot at læse den alpine litteratur for at finde alvorlige
fejl begået endog af de dygtigste og mest erfarne bjergbestigere. Påstanden

5.




![page6.jpg](/1973/DB-1973-4/page6.jpg)
om, at den dygtigste bjergbestiger er den, der som gammel dør i sin seng,
er vel blot et udtryk for, at egne fejl og uheld ikke har taget hinanden i
hånden, når han var i bjergene.

En anden tanke melder sig: Kan vi lære noget af disse tragiske ulykker?
Ja, naturligvis kan vi det forudsat, at vi indprenter os omstændighederne
ved ulykken og ikke glemmer dem. Det gælder vel i særlig grad om bjerg-
bestigning, at egne erfaringer er den bedste læremester, men fornægt ikke
værdien af andres ofte dyrekøbte erfaringer. Jeg har altid hævdet, og hæv-
der det stadig, at man kan lære en del om bjergbestigningens kunst ved at
studere den alpine litteratur, herunder egentlige lærebøger om teknik - og
ulykkesstatistikker. Gennem flere år læste jeg regelmæssigt den årlige sta-
tistik i "Die Alpen" - ikke af morbid interesse for ulykker og død, men
fordi jeg følte, at man ved læsningen heraf kunne lære noget. Jeg husker
således beskrivelsen af en ulykke med dødelig udgang, der forløb således:
En mand var på vej opad en stejl sneskråning, isøksen gled ham ud af hån-
den, og i håb om at redde denne bøjér han sig hurtigt ned for at opfange
den, mister balancen og styrter ned.

Jeg ved ikke, hvorfor netop denne beretning har gjort så stærkt et indtryk
på mig, men faktum er, at jeg aldrig glemte denne lektie.

Det kendte spørgsmål, om bjergbestigning ikke er en farlig sport, er vi
alle blevet stillet overfor. Jeg ved ikke, hvad andre svarer. Selv svarer
jeg, at bjergbestigning naturligvis kan være farlig, men ikke behøver at
være det, forudsat at man overholder reglerne og bærer sig fornuftigt ad.
Jeg erkender, at dette svar ikke er fyldestgørende, ja, måske endda ikke
helt ærligt. Jeg er ihvertfald ikke sikker på, at jeg i dag - under indtryk-
ket af de ulykker, der på så kort tid har ramt en række af vore kammera-
ter - ville give det samme svar.

Hvad Edward Whymper har ment om dette spørgsmål, kan man ikke vide.
Han har mig bekendt hverken udtalt sig eller skrevet herom, men det er
en kendt sag, at tragedien på Matterhorn d. 15. juli 1865, da han var 25
år gammel, prægede ham resten af livet. Han sluttede sin i 1871 udgivne
bog "Scrambles amongst the Alps" således: "Der har været glæder så store,
at de ikke lader sig beskrive med ord, og der har været sorger, som jeg
ikke har vovet at dvæle ved, og med dette i erindring siger jeg: Bestig
bjerge, hvis du har lyst, men glem ikke, at mod og styrke er intet værd
uden forsigtighed, og at et øjebliks letsind kan ødelægge et livs lykke. Gør
intet forhastet, se dig godt for ved hvert skridt og tænk på ved begyndelsen
af en tur, hvorledes den kan ende". isetk. Hof

Ti 0:

Hærvejstur i St. Bededagsferien

Vi var knap 30, der mødtes fredag den 18. maj for sammen i St. Bededags-
ferien at tilbagelægge ca. 40 km's vandring ad den gamle hærvej. Turen var
virkelig godt arrangeret og alt klappede fra først til sidst - inklusive vejret,
som bestemt heller ikke var til at klage over.

Med færge og bus kom vi frem til Rørbæk Sø sydvest for Nr. Snede, hvor-

6.




![page7.jpg](/1973/DB-1973-4/page7.jpg)
Frokostrast ved Rørbæk sø.
Foto: Sv. Frank

fra det til fods gik videre sydpå langs Skjernå. Terrænet var efter danske
forhold temmelig bakket og varieret, så det gav glimrende træning til som-
merens forestående ture. Ud på eftermiddagen nåedes Gudenåens udspring,
som vi betragtede lige så nysgerrigt, som de "almindelige" bilende turis-
ter betragtede os. Herfra var der kun kort op til 1. nats lejrplads på Kil-
degård lige nord for Øster Nykirke. Med sine 127 m er kirkens præst lan-
dets "højeste" gejstlige. Aftenen tilbragtes omkring lejrbålet.

Lørdag, efter forskellig proviantering hos bager og brugs, går det sydpå,
det første stykke ad landevej, forbi Nr. og Sr. Kollemorten helt til Harre-
sø-kro, hvor vi svingede ind over marker og moser. Terrænet var her me-
re åbent end den foregående dag, og der var vid udsigt til de spredtliggen-
de bondegårde. Efter omtrent 20 km's march nåede vi frem til Engelholm
sø og vores lejrplads. En stor mark, hvor teltet med lidt behændighed skul-
le slås op mellem de tørre og våde kokasser. Omkring det hyggelige lejr-
bål blev Hans's fødselsdag fejret på festlig vis med Dubonnet (som han selv
i to dage havde slæbt på).

Søndagens sidste 10 km blev meget fine - langs den idylliske Vejle-å, der
snoede sig gennem landskabet, og siden over Randbøl Hede, hvor vi atter

mødte Hærvejen. Den bevæger sig her over steder, som må have været de
mest øde og storladne på dens vej.

Turen var desværre slut nu, og vi måtte vende vores meget røde næser
hjemad - efter 3 vidunderlige dages vandring i de jydske "fjelde".

Anne Marie.





![page8.jpg](/1973/DB-1973-4/page8.jpg)
Anica Kuk Påsken 73

Nordvæg Anica Kuk.
Foto: Kaj Olesen.

>

Anica Kuk er ikke en fugl, men
et bjerg i Velebitområdet i Ju-
goslavien.

Som bjerg betragtet er det ikke
noget særligt, det er kun 714
m højt og der ligger ikke sne
på toppen. Men for en klatrer
repræsenterer Anica Kuk lidt
af en udfordring. Med sin ca.
400 m høje lodrette nordvæg
med ruter fra 4. til 6. grad
rummer massivet flere ugers
ihærdigt arbejde, hvis man blot
skal gøre nogle af de beskrev-
ne ruter.

I dette område eller mere nøj-
agtigt på Anica Kuks lillebror
Cuk hentede jeg min første
deciderede klatreindtryk. Jeg
har klatret på Kullen i ca. et
år, og jeg har da også spad-
seret i bjerge, men at angribe
en bjergtop ad den mest util-
gængelige vej, var. ret nyt for
mig.

Måske skylder jeg lige at for-
tælle, at dette indledningsvis
nævnte forhold var kommet i
stand, fordi nogle af bjerg-
klubbens medlemmer, imellem
hvilke jeg befandt mig, havde
fået den ide, at holde påske i
Jugoslavien.

Turen derned og hjem igen skal
jeg afholde mig fra at berette
om, idet den historie minder
så uendelig meget om andre
rejsebeskrivelser, men jeg vil
kort fortælle om nogle af de
indtryk, jeg har fra selv klat-

ringen på og omkring Anica
Kuk.

I modsætning til vort hjemlige
Kullen er der her tale om klat-
ring i kalk, men vist nok kalk




![page9.jpg](/1973/DB-1973-4/page9.jpg)
af den bedre slags, fast og de fleste steder uden løse sten, men med en
stærkt struktureret overflade ofte med spidser og små kamme så skarpe

som knive. Endnu et par uger efter hjemkomsten må jeg tage varsomt på
thekoppen.

De på forhånd lovede stabile jugoslaviske vejrforhold levede stort set op til
forventningerne, så der var ingen undskyldning for ikke at lave noget hver
dag.

På 5. dagen klatrede Tom og jeg Akademskij Smjr, en 4. gradsrute på
150 m og med en tidsangivelse på 3 timer; disse oplysninger ifølge. rute-
føreren.

For at være med til at forebygge evt. katastrofer vil jeg nævne, at de

150 m bestemt må være i fugleflugtslinie, vi gik 6 reblængder a 40 m, at
en 4. gradsrute meget vel kan indeholde passager af større sværhedsgrad
og at de 3 timer sandsynligvis beror på rekordklatring under særdeles gun-
stige vejrforhold. I hvert fald brugte Tom og jeg 6 timer for at nå op, til
trods for at vi arbejdede uafbrudt, men det skal da også nævnes, at det
havde regnet natten og formiddagen inden, hvilket gjorde mange passager
yderst delikate.

Undervejs blev der rig lejlighed til at prøve kaminklatring, anvende brid-
ging og i det hele taget bruge de trin og greb, som var blevet indstuderet
på Kullen. De mange håndjams beviste dette grebs styrke og at hånden ikke
slipper armen, selvom man hænger tungt i den. Det var dejlig kontant klat-
ring, hvor man blev fulgt til døren, som det hedder, omend ikke helt uden
småskrammer og en række symaskiner undervejs.

Imidlertid var det blevet mørkt da vi nåede toppen, en temmelig ubehagelig
omstændighed idet terrænet heroppe bestod af store sten, på størrelse med
biler, parkeret meget uordentligt, hvilket gjorde det næsten umuligt at fin-
de rundt, og da vi pludselig stod umiddelbart foran en dyb afgrund, beslut-
tede vi os til at overnatte heroppe. Jeg skal indskrænke mig til at fortælle,
at det blev en meget lang og meget kold nat, så kold, at de øvrige rejse-
deltagere, som havde sovet i deres arktiske dunsoveposer nede i dalen,
klagede over den usædvanlige kolde nat, da de vågnede om morgenen.

Selvom vi fik denne oplevelse med, blev det alligevel til en god og spæn-
dende påske i bjergene, i et område som iøvrigt byder på mange andre
muligheder.

Jens Holm

Sommerweek-end d. 2.- 3. juni

Vi mødtes - de fleste - i Helsingborg, og tog bussen til Svenstorp. Herfra
gik vi langs Klåvabick, en lille bæk, der visse steder under de talrige pas-
sager, turlederen havde indlagt, var noget dybere end enkelte havde regnet
med. Ved Klåva gik ruten op ad en skråning, der var ret afslørende for
nogle af deltagerne (med hensyn til kondition).




![page10.jpg](/1973/DB-1973-4/page10.jpg)
Hele dagen havde det været fint vejr (bagende sol), men umiddelbart efter vi
havde slået lejr ved Sjåbo gav det sig til at regne, så vi fik prøvet telte-
nes evne til at holde vand ude, samt undersøgt om alle havde husket regn-
tøj.

Aftenen gik dels med en "bestigning" af Håjedal, dels med lejrbål og dis-
kussioner. Turen til Håjedal blev ledet af tre svenske medlemmer, der
helst ville vise deres evner i kompasgang og cross-country ruter - stor
var deres skuffelse, da det viste sig at der gik en vej til toppen (210 m).

Søndag, igen fint vejr, gav en tur gennem skoven og lysningerne ved de
mange småbrug til Skårelid, hvor der var frokosthvil. Under formiddagens
vandring blev der hurtigt ret stor afstand mellem fortroppen og bagtroppen,
hvilket gjorde det noget besværligt at overbevise alle om at bagtroppen gik
den rigtige rute - især var det vanskeligt på en mudret vej, hvor der ab-
solut ingen fodspor var fra fortroppen.

Fra Skårelid, der er en nydelig kløft, vi absolut skulle ned i - kun for at
gå op igen (dog på den anden side), gik vi ad skovveje til Odensjå. Denne
sø ligger forbavsende dybt nede i forhold til det omgivende terræn - og
gav derfor anledning til mange op- og nedstigninger. Søen er heller ikke
ret stor - mange rendte rundt efter hinanden - i samme retning og indtil
flere omgange.

Til dem, der ikke var med, vil jeg sige, at det var en fint tilrettelagt tur
i et ualmindelig skønt terræn.
Jan A-N.

”Kondi - tur" til Harzen

Elleve mand (deraf tre kvinder - undskyld!) deltog i den af Peter Franke
arrangerede tur i St. Bededags-ferien. Vi startede fra København kl. ca.
17 torsdag, og nåede efter en halsbrækkende tur .ad autobanen (frakørsel
"Rhiiden") til campingpladsen i Gåttingerode, mellem Oker og Bad Harz-
burg, kl. ca. tre fredag morgen. Denne campingplads kan absolut anbefa-
les. Som ekstra service havde man arrangeret, at en gravemaskine vække-
de os temmelig ublidt kl. 08.00, ellers havde vi nok ligget der endnu.

Fredagens tur gik til fods sydpå fra Gåttingerode, og noget senere over de
lave skovklædte bjerge mod vest over mod Okerthal. Vi var helt ovenud
heldige med vejret; solen skinnede fra en skyfri himmel og alt var såre
dejligt, det kunne vi forstå at de talrige bogfinker i skoven også mente,
selv om de fortalte det på en mærkelig lokal dialekt. Egern, rovfugle m.
m. manglede heller ikke i faunaen; således så vi, allerede nogle få hun-
drede meter fra campingpladsen, et par store røde glenter, der stod helt
stille i den opadgående luftstrøm foran en skråning. Foruden disse fugle
blev bl.a. observeret følgende: vandstær, skovskade, ravn, toplærke, sort-
mejse, stork og stenpikker; et ganske godt udbytte når vi overhovedet ikke
"jagtede" fugle. Peter havde iøvrigt fået den udmærkede ide, med mellem-
rum at slæbe os op på diverse inferiøre klippepartier, når vi så, lilla i

10.




![page11.jpg](/1973/DB-1973-4/page11.jpg)
ansigterne, stod og glædede os over udsigten - det ser skønt ud at se gran-
skoven, der er plettet lysegrøn af nyudsprungne bøgetræer, sådan lidt fra
oven - ja så mente Peter at udsigten og klatremulighederne var endnu bed-
re ovre på "den næste" stenbunke; det indebar imidlertid at vi måtte ned i
dalen, og op igen, for at se om han nu også havde ret, ja vi røg faktisk
på den hver gang !! Iøvrigt var der rige klatremuligheder, også for de me-
re avancerede. Et af de morsomste klippepartier på denne tur, var et der
med rette bærer navnet Musefælden - tag selv ned og se hvorfor - der fik
vi klatret lidt.

Bibliotekaren hviler.
Foto: B. Heidemann Lassen,

Lørdag blev vi igen vækket 8.00 af vores støjende vækkeur. Vi skyndte os
til Goslar for at købe vore "EF-rationer" samt - det var det egentlige for-
mål - at se på skibindinger til bjergstøvler, og diverse andre ting til som-
merens tur til Grønland. Fra Goslar hastede vi til Torfhaus ved grænsen til
DDR, her ligger nogle af de største propagandasendere fra Radio Frit Euro-
pa m.fl. Stedet er et yndet turistmål, fordi man derfra har en udmærket
udsigt ind over landet med "de vilde menneskeædende kommunister". Efter-
hånden som vores frygtløse ekspedition nærmerede sig det fjendtlige terri-
torium, ivrigt spejdende efter snigskytter, pigtråd og landminer, steg pa-
nikken til uanede højder; man frygtede at komme til at krydse grænsen ved
en fejltagelse, og for at gøre fjenden venligere stemt blev Internationale af-
sunget i diverse tonarter.

Antiklimaks var en 40-50 cm bred bæk, der fredfyldt snoede sig ned over

en eng, samt en skov af skilte på den vestlige side med hertil - og - ikke
- længere påskrift. Det kunne imidlertid ikke standse den nu igen frygtløse
ekspedition, der naturligvis skulle over på den anden side, for at konstate-
re om der var miner - jeg hørte ikke noget brag - og alle kom velbeholdne

BL;





![page12.jpg](/1973/DB-1973-4/page12.jpg)
tilbage til den frie verden. Flere timers intens afsøgning gennem det smuk-
ke terræn med udsigt milevidt ind over DDR afslørede ikke en eneste græn-
sevagt eller for den sags skyld nogen form for aktivitet iøvrigt, bortset fra
lyden af et tog i det fjerne - vi så ikke engang røgen !!

Det eneste bemærkelsesværdige på den tur var de store mængder sne som
nogle steder stadig lå under træerne, midt i sommervarmen (18-209 C).

Søndag morgen blev vores vækkeur kørt bort på en blokvogn - der skulle
ikke graves mere, men når de nu havde lovet at vække os !! Teltene blev
hurtigt brudt ned, og vi kørte et stykke op i Okerthal, til nogle pragtfulde
klippepartier, hvor vi fik klatret en del. Området er særdeles velegnet bå-
de for vandrere og klatrere. Efter frokost startede hjemturen. Vi kørte o-
ver Braunschweig, Uelsen og Lauenburg, det var en dejlig afveksling fra
autobanen. Turen op gennem de små byer ad de gamle veje er ganske hyg-
gelig, rent tidsmæssigt er der ingen nævneværdig forskel, da strækningen
er kortere.

Alt i alt skal Peter have megen ros for initiativ og arrangement.

Kort over Harzen med de afmærkede vandreveje kan købes hos Gad eller
på stedet, størrelse 1:50.000, endvidere findes der en udmærket fører med
beskrivelser af de forskellige ruter, klatringer m.v.

Bjørn Heidemann Lassen.

Sagde du fjeldvandring?

I Dovre og Trollheimen ?? i juli måned ? HVOR TÅBELIGT!

Man er tilbøjelig til at give den ret, der kommer med ovenstående udtalelse,
for endnu har vi ikke glemt fornemmelsen af våde strømper i våde støvler
dag efter dag; endnu har vi i ørene den helt specielle sjvup-lyd, der frem-
kommer, når man trækker støvlen op af dybt mudder. Frisk i erindringen
er også fornemmelsen af regnvand, der langsomt siler ned ad nakken, af
tåge, der ubønhørligt kommer drivende og hyller alt i sin stille, våde hvid-
hed.

Ej heller har vi glemt, at da vi ankom til Åmotsdalshytte lå den på en
halvø, men da vi tog derfra tre dage senere, var halvøen blevet til en ø.

Vi tænker med kuldegysninger på de mange gange vi med tov måtte vade
iskolde elve, der svulmede af vand.

Men vi konstaterede også, børn som voksne, at "vi ku' holde til det", at
ømhed blev til muskler og at kroppen blev hærdet.

HVOR TÅBELIGT!? måske ! men I, der selv er fjeldvandrere,

kender lykken, når skyerne hummer sig væk og fjeldene dukker frem som
af en drøm. Vi husker Snåhettas vældige fjeldmassiv, med skarpe egge og

12.




![page13.jpg](/1973/DB-1973-4/page13.jpg)
bræer tæt ved og senere det vide udsyn fra Gråhåin over søer med "isbjerge"
og store stenmarker mod Snåhetta.

Vi husker med glæde de nære ting: de forskelligartede sten, som man fyl-
der lommerne med; de nøjsomme små fjeldblomster, mange kendte, enkelte
nye. Fra denne tur især Lappetroldurtens vidunderlige duft.

Mødet med Ulla Heiberg og hendes far i Giklingdalen blev en festlig og be-
gejstret fjeldsnak mellem unge og gamle fra fjeldvandrerklubben.

Fra Bjøråskaret, Innerdalen.
Foto: Kempel.

Vi husker: kaffevand der koger, mad der varmer og giver ny energi, "van-
dede" vittigheder og godt kammeratskab.

Vand ovenfra, og vand nedenfra!

Men aldrig glemmer vi den dag, da solen fik magt og drev alle skyer væk,
til himlen var blå og vi fik set alle de høje fjelde, der omgav vores lejr-
plads i Innerdalen. Man drager et dybt suk af velvære og taknemmelighed,
lader sig gennemvarme og gennemtørre, fotograferer, fisker og bader.
Går lange ture med let rygsæk til høje fjelde og nyder intenst Innerdalens
storslåede skønhed.

Fjeldvandring ! Hvor tåbeligt !

NEJ, HVOR VIDUNDERLIGT!
Kirsten Kempel.

13.





![page14.jpg](/1973/DB-1973-4/page14.jpg)
I al almindelighed

""Kedsommelighed er kun et andet navn for tamhed", siger D.H. Thoreau i
sit essay "Om at vandre". Måske kender du ikke forfatteren til denne fjeld-
vandrerbibel. Han kendes fra klassikeren "Livet i skovene", der er en sand
guldgrube for alle tilhængere af Rousseaus tanker - Lad os vende tilbage
til naturen.

Hvad tænker du på i disse dage, efter at årets ferietur er overstået? Drøm-
mer du om vinterens skitur ind over vidderne? Forhåbentlig brister illusio-
nerne ikke, når jeg fortæller om + 149 i Kongsberg den 5. janu…, eller om
1 meter sne, der smeltede bort ved Tyin i ugen efter jul. Som optimist reg-
ner man da med frost og sne på den rigtige årstid.

Eller hvordan - skulle man plan-
lægge en tur til Abisko og prøve
Kungsleden på ski. Det er sim-
pelthen årets fjeldoplevelse at
løbe på ski i påsken. Det er ik-
ke løgn, at man kan løbe 50-65
km pr. dag - at temperaturen in-
denfor samme døgn kan variere
fra - 170 til + 172, eller at shorts
midt på dagen kan være den ene-
ste rigtige påklædning. Jeg ken-
der kun Hardangervidda - og den
er ikke at kimse ad for dem,
der kan nøjes med en gulvplads
i en tætbelagt pejsestue efter en
aften med sang- og viseglæde,
der kan stå mål med fjeldbegej-
stringen.

Jeg løber helst alene sommer
som vinter. Der råbes "milslu-
ger" efter mig, men det prædi-
kat er blot et af de mange, der
karakteriserer fjeldentusiasten.
Jeg vælger tur efter evne. Lad
så D.H. Thoreau vælge ordene
for mig - hør blot, hvor han kan
Eidsbugaren 1972. få det sagt:

"Mit humør stiger uvægerligt i samme forhold som den ydre tristhed tager
til. Giv mig verdenshavet, ørkenen eller ødemarken. I ørkenen opvejer den
rene luft og ensomheden manglen på væde og frugtbarhed."

Eller hør hvad han siger om udligningsprocessen:
"Utvivlsomt er ikke alle mennesker lige vel egnede for civilisation, og for-
di flertallet, ligesom hunde og får, er tamme i kraft af arvede anlæg, er

dette ikke tilstrækkelig grund til, at andre skal have deres natur tæmmet,
for at de kan reduceres til samme niveau."

14.




![page15.jpg](/1973/DB-1973-4/page15.jpg)
Undskyld sidespringet, men hvad siger din kone, din mand, dine omgivelser
- har de accepteret, at du er fortabt? "En vandrende vandringsmand uden-
for kirken og staten og folket, en slags fjerde stand", for nu at citere
D:H.T::

"Min kundskabstrang er periodisk, men min trang til at bade mit hoved i
luftlag, som mine fødder intet kender til, er evig og uforanderlig."

"Et sundt menneske er visselig et årstidernes komplement, og om vinteren
har det sommeren i sit hjerte."

"Den fornødne lediggang, frihed og uafhængighed kan ikke købes for alver-
dens rigdom. Den kommer kun af Guds nåde. Der kræves direkte dispensa-
tion fra himlen for at blive vandrer."

"Jeg tror ikke, at jeg kunne bevare mit helbred og livsmod uden i det mind-
ste fire timer hver dag at vandre gennem skove og over høje marker, abso-
lut fri fra alle verdslige sysselsættelser."

"Men den vandring, jeg taler om, har ikke noget at gøre med det man kal-
der at tage motion, ligesom de syge tager medicin til bestemte tider, eller
svinger med håndvægte og stole. Den er i sig selv dagens egentlige gerning
og eventyr." - Så langt David Henry Thoreau (skrevet 1862).

Har du endnu ikke fået sommeren i dit hjerte, vil jeg anbefale dig at lytte
til musikkens fjeldbrus eksempelvis i Sibelius visionære symfonier eller
Griegs vårglade klaverkoncert. Eller måske er du klatreren, der foretræk-
ker den krystalklare luft hos Bach. Man kan også tilbringe "Ventetiden"
med et par litterære strejtog ind i Hamsuns "Pan", Vesås "Isslottet" eller
Hammerskjålds "Vejmærker", for nu igen at nære sjælens trang til fjeld-

poesi.

Ja, fristelser er der nok af. På det mere håndgribelige plan er der for ek-
sempel de billige ture til Grønland, som flere foreninger nu indbyder til.

Hvorfor nøjes med vor egen klub, dens publikation og tilbud?

Du, der i forvejen abonnerer på "Fjell og Vidde" DNT og "Turist" STF
kan yderligere anbefales at købe "Mestre Fjellet", et skandinavisk tidsskrift
for fjeldliv og naturværn, - "Villmarksliv", et nyt norskt magasin, der ud-
kommer månedligt, og så til sidst DVL's "Rygsækken", der koster 10 kr.
pr. år.

Er man først ramt af fjeldbacillen er der intet at stille op. Den kræver
længere og mere krævende ture for hvert år, der går, uanset pengepung,
alder og familie. Det gælder vist os alle.

"Når jeg ønsker at forfriske mig, søger jeg den mørkeste skov, den tætte-
ste, uoverskueligste og for det borgerlige menneske mest trøstesløse sump".
(D.H. T.).

Et hejsan og god tur til alle fra
Terje Lysemose.

15.





![page16.jpg](/1973/DB-1973-4/page16.jpg)
ALPINISTFOR BUNDET

Redaktionen har modtaget et informationsblad fra det nydannede svenske
" Alpinistfårbundet". Titlen er "BERGSPORT, maj 73" og det fortæller lidt
om den nye organisation, der er skabt i Sverige indenfor bjergsporten.

De mange, som efterhånden interesserer sig for klatring i vort naboland
har fået behov for en fælles sammenslutning, som udfra andre forudsætnin-
ger end Svenska Fjållklubben, der hidtil alene har varetaget klatrernes in-
teresser, kunne danne overbygning over de forskellige bjergklubber i Sve-
rige. Traditionelt har svenskerne med deres store ødemarksområder væ-
ret mest orienteret mod fjeldvandring, men i de senere år har en del følt
sig tiltrukket af den egentlige klatring, og mange i Dansk Bjergklub har
forlængst sluttet venskab med bjergkammerater både i Skåneområdet, i
Stockholm og Gåteborg.

Med interesse vil vi i Danmark følge udviklingen af det svenske Alpinist-
forbundet, som blev stiftet den 24. marts i år. Foreløbig består forbundet
af de fem eksisterende "Klitterklubber", Gåteborgs, Skånes, Stockholms,
Umeås og Orebros.

I et bilag har "Alpinistfårbundet", som endnu kun betragter dette navn som
et arbejdsnavn, angivet nogle retningslinier for sit virke. Vi citerer:

"Den skall striva efter att ge grupper och enskilda &kade måjligheter att
forvårva och utåka kunskaper om klåttring och hågfjållssport. Vidare skall
den verka får en utveckling av sådan sport, med stor vikt lagd på såker-
hets- och nåjesklittringsprinciperna samt på miljåvårn, fråmst dår spor-
ten utåvas.

Utåt skall den verka for vidgad vederhåftig information om klåttring og
hågfjållssport.

Forbundet skall fråmja &kad kontakt mellan klåttrare i hela landet."
Af forskellige projekterede opgaver nævnes tidsskrift, kurser, lederuddan-
nelse, udlåning af udrustning, hjælp til ekspeditioner, bibliotek, årbog og
meget mere.
Vi ønsker de svenske kammerater held og lykke med den nye organisation.
Ønsker nogen kontakt er adressen denne:

Alpinistfårbundet,

Fack 14036.700 14 Orebro

Sekreteraren

Carl-Axel Bladsjå
Tel. 019/14 63 09 - 13 07 70.

16.




![page17.jpg](/1973/DB-1973-4/page17.jpg)
AFD. VEST & ÅRHUS SKIKLUB

PROGRAM FOR EFTERÅRET.

Week-enden d. 25.-26. august:
For fjerde gang forsøger vi at gennemføre den traditionsrige FLYNDERSØTUR.

Program og tidspunkter udsendes til alle i begyndelsen af august. Turen vil
forløbe i de gammelkendte rammer: læs herom i bladet fra nov. 72.

Fredag d. 14. september kl. 19.30:
bent-hus-møde hos Goldbach, Bakkedraget 16, Højbjerg. Kom og vær med
til at bestemme, hvad der skal ske på vinterens mødeaftener og på hvilke

dage de skal ligge.
Desuden vil vi drøfte juletur - hvorhen og hvordan?

Fredag d. 5. oktober kl. 20.00:
Grønlandsaften på Viby Bibliotek sammen med DVLs Fjeldvandreafd.
Onsdag d. 31. oktober kl. 19.30 i Møllevangsskolens aula:

Finn Hagen fra den norske turistforening fortæller og viser film om NTFs
aktiviteter. Et spændende og alsidigt program omfattende bl.a. fjeld- og
bjergvandring, klatring, snehule- og brækursus samt slædehundekørsel.
Arrangeret sammen med DVL.

Onsdag d. 14. november kl. 19.30, Viby Bibliotek:

Mt. Blanc - aften. Holger fortæller om sin tur til området denne som-

mer.





![page18.jpg](/1973/DB-1973-4/page18.jpg)
LØST OG FAST

Fra den Norske Turistforening (DFK)

Det meddeles fra DNT at der ved bestilling af fællesture gennem Norsk
Rejsebureau gives 10 % tilslutningsrabat på rejsen mellem København og
Oslo.

Samme rabat gives, ved forevisning af kvittering for betalt tur, ved køb
af billetter gennem DFDS egne bureau'er.

Aftenskoleundervisning i Fjeldvandring (DFK)

Kurset gennemføres under FOF, med instruktører fra DFK.

(36 timer) pris kr. 160,-.

Start: Mandag 1. OKT. på Nyboder Skole .......... 19.00 - 22.00.

Stoffet omfatter hvor man tager hen, hvordan man finder vej og hvorledes
man overnatter i ødemarken. Hvilken udrustning, der er nødvendig, og
hvorledes den bæres, samt om de fysiske og psykiske forudsætninger for
en vellykket ferietur.

Kurset kan anbefales alle der ikke tidligere har planlagt og gennemført
fjeld- og ødemarksvandring.

Billeder - Billeder.

Redaktionerne har til de sidste numre af tidsskriftet desværre savnet bille-
der. Det har i det mindste knebet svært, og vi ville helst drukne i bille-
der, så der virkelig var valgmuligheder. Dette er ikke sagt i utaknemlig-
hed mod den lille trofaste garde, som holder os forsynet; men hvor er al-
le de andre? - Næsten alle har apparatet med på ferie, kommer der ikke
også noget i det?

Vi vil være meget glade for billeder af enhver art, allerhelst skarpe sort/
hvide optagelser. Vi skal bare bruge de færdige aftryk, og formatet spiller
ingen rolle; men også gode farvediapositiver med tydelig lys- og skygge-
virkning bliver modtaget med glæde. Vi sørger selv for affotografering.
Kig beholdningerne igennem og lad os høre fra jer!

Redaktionerne.

DØDSFALD

Netop som bladet er ved at gå i trykken, har vi modtaget den triste med-
delelse, at endnu en af vore kammerater har mistet livet under udøvelsen
af sin sport. - Christian Jensen - et af klubbens forholdsvis nye, unge
medlemmer - er sammen med en engelsk kammerat styrtet ned fra
Matterhorn.

Nærmere detaljer om ulykken foreligger endnu ikke, men tilsyneladende
blev de to bjergbestigere ramt af faldende sten og revet med i dybet på
den italienske side af bjerget.

Endnu engang står vi overfor det uforståelige, at en kammerat som vi
glædede os til at møde igen efter sommerens ture, brat er revet bort.
Lige meningsløst og ubegribeligt hver gang det sker.

18.




![page19.jpg](/1973/DB-1973-4/page19.jpg)
Oktober klatrerkursus på Kullen

Dansk Bjergklub gentager successen og afholder igen i efteråret klatrekur-
sus for begyndere og lidt øvede, der ønsker at udvide deres kendskab til
teknisk klatring.

Kurset vil blive afholdt i week-enderne 13.-14. samt 27,-28. oktober, men
forinden vil der blive afholdt en teori-aften onsdag den 10. okt. kl. 19.30i "
Badstuestræde 17.

Alpin Gruppe stiller sine instruktører til disposition, hvilket garanterer for
undervisningens kvalitet, og man vil holde antallet af elever per instruktør
nede på et minimum.

Obligatorisk udstyr for deltagere i klatrekurset er hjelm (kan evt. lejes i
klubben), støvler med gummisål eller gummisko.

Tilmelding skal ske skriftligt til Dolfi Rotovnik, Snemandsvej 1a, 2730 Her-
lev senest den 8.10. Kursusgebyr kr. 60,- bedes indbetalt på teoriaftenen.
Gebyret dækker instruktørernes rejse og ophold på Kullen i de to week-
ender. Derudover betaler eleverne deres egen transport til og fra Kullen,
som forsøges arrangeret som fællestransport, (ca. kr. 30,- per week-end).
Ved tilmelding bedes opgivet hvorvidt bil haves og hvar mange pladser, er
til rådighed.

INGOLFFJELD 1973

Usædvanligt dårlige vejrforhold i Ingolffjeld-dmrådet -gjorde det desværre
umuligt for den dansk-engelske ekspedition at bestige sydvæggen. I de før-
ste 14 dage af de ialt 3 uger, ekspeditionen havde til rådighed i området,
havde man kun 2 solskinsdage. Der blev gjort 2 forsøg og man nåede 600
m ind i væggen. Fra dette meget fordelagtige udgangspunkt forsøgte. man
2 gange at fortsætte bestigningen, den ene gang efter at have afventet godt
vejr 50 timer i bivouak; men tæt tåge og sne med efterfølgende laviner
tvang begge gange topholdet tilbage.

Da vejret i den sidste uge vendte sig til det bedre, var det desværre for
sent at indlede et nyt forsøg, og tiden blev udnyttet til recognoscering og
bestigning af mindre toppe i området. Det blev til ialt 7 førstebestigninger.
Der vil blive udarbejdet en rapport over ekspeditionen og på klubaftenen
den 11. oktober vil der blive vist lysbilleder og film samt holdt foredrag
om ekspeditionens forløb.

Ekspeditionen takker endnu en gang alle, der har støttet den.

19.




![page20.jpg](/1973/DB-1973-4/page20.jpg)



