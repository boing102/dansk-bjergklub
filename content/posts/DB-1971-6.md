
---
title: "Dansk Bjergklub 1971 nr. 6"
date: "2022-10-29"
draft: false
tags: ["1971"]
thumbnail: /1971/DB-1971-6/page1.jpg
---

![page1.jpg](/1971/DB-1971-6/page1.jpg)
Dansk Bjergklub og
Dansk Fjeldvandrerklub

NOVEMBER 1971





![page2.jpg](/1971/DB-1971-6/page2.jpg)
DANSK
6. årgang — nr. 2
Birkedal 9,
Postkonto; 135185,

FJELDVANDRERKLUB
november 1971
2800 Lyngby.

DANSK
21. årgang nr. 6
Hyldevangen 4, 2630 Tåstrup.
Postkonto: 79 858. (Sektion af "Oster-
Teichischer Alpenverein").

BJERGKLUB
november 1971

BESTYRELSE

V. Bjerre Christensen - Formand
Hyldevangen 4, 2630 Tåstrup
01 9949 59 (kl. 17 - 19)

Peter Franke - Sekretær
Kjeldgårdsvej 6, 2890 Hareskov

Harry Vedøe - Bibliotekar
Frederiksb.alle 40, 1820 Kbh. V

EV 36 51

Mogens P. Olesen
Asnæsvej 30, 4400 Kalundborg
03 51 19 18

Henning Knudsen - Kasserer
Skt. Thomas Alle 10, 1824 Kbh. V
01 10 2144 (kl. 9- 16)

AFDELING VEST

Kirsten Sarbæk
Niels Bjerresvej 27, 8270 Højbjerg

Anmners Dahl - Formand
Norgårdsvej 50 B, 7800 Skive
07 52 09 93

ALPIN GRUPPE

Peter Christensen

Alleen 6, 2850 Nærum

01 80 03 98
UDRUSTNINGSDEPOT
Leif Christensen

Sæbjørnsvej 12, 2880 Bagsværd
01 87 32 00

HYTTEFORVALTER

Henning Knudsen
Skt. Thomas Alle 10, 1824 Kbh. V
01 10 21 44 (kl. 9- 16)

REDAKTION

Mogens P. Olesen

Jens Middelboe
Vitus Berings Alle 14

BESTYRELSE

Kirsten Kempel - Formand
Birkedal 9, 2800 Lyngby
01 88 31 72 (kl. 17 - 18)

Asger Christiansen - Næstformand
Damgårdsvej 15, 4050 Skibby

Ruth Bøge Andersen - Sekretær
Stordyssen 14, 2730 Herlev
01 94 16 02 (kl. 18 - 19)

Birger Iacobsen - Kasserer
Ridebanevang 32, 2820 Gentofte
Ge 64 17

Klubbens postkonto: 135185

Steen Ole Andersen

Lindevej 14, 1877 Kbh. V

Ve 53 44

Leif Michaelsen

Chr. Wintersvej 29, 2800 Lyngby
01 88 49 66

Birgit Storm

Dalstrøget 51, II, 2860 Søborg
01 69 62 24 (kl. 18 - 19)
REDAKTION

M. Kæmpe
Ritta Stoltenberg

Werner Hansen
Rytterkrogen 12, 3520 Farum
01 95 21 96 (efter kl. 19)

INDHOLD

2930 Klampenborg A.N. Hvidt - in memoriam 3

OR 9634 Klatring i Mont Blanc området . 4
Fjeldvandrerklubbens generalfor-

TRYK såniling . g 7

Bruhns Bureau Udstyr .. 9

Stengade 41, 3000 Helsingør 100-km-løbet i Unna . 10

03 21 23 28 Vinter-vandring . 12

En arktisk odysse .. . 13

Referater fra Fjeldvandrerklubben 15

Afd. Vest at

idebi å j Klatringer på Kullen . 19

Forsidebillede: Ingolf Fjeld fra nord, 2560 m. Løst og fast .…. 21

Foto: Dolfi Rotovnik. Kommende møder og 23





![page3.jpg](/1971/DB-1971-6/page3.jpg)
A.N. HVIDT - IN MEMORIAM

A.N. HVIDT, som vi husker ham.
Foto: H. Kæmpe (1968).

Den 2. oktober døde A.N. Hvidt, efter knapt seks måneders sygdom, kun 60
år gammel. Dansk Fjeldvandrerklub har lidt et smerteligt tab, og vi forstår
endnu ikke rigtigt, at vi aldrig mere skal have Hvidt iblandt os til møder og
på ture. Straks fra klubbens start i 1966 var Hvidt med, og han blev klub-
bens afholdte og respekterede næstformand indtil sygdommen tvang ham til at
holde op.

Hvidt's livslange arbejde med fabrikation og udvikling af KIT-KAT udstyret
og hans store viden og erfaring på fjeldvandringens område, har i høj grad
været med til at præge dansk fjeldsport og kom også klubben og dens med-
lemmer til gode.

Da der for et par år siden viste sig mulighed for aftenskoleundervisning i
fjeldvandring, gik Hvidt straks med iver ind i dette arbejde, og mange med-
lemmer vil have fornemmet, at når Hvidt underviste i oppakning, lå der væg-
tige erfaringer bag hans ord. Han holdt umådelig meget af det danske land,
især den danske ødemark, og mange af klubbens ture påtog Hvidt sig at ar-
rangere. Han lagde et stort arbejde i forberedelsen og altid var der på disse




![page4.jpg](/1971/DB-1971-6/page4.jpg)
ture noget udover det sædvanlige, enten det var besøg i en kirke eller ved
et historisk mindesmærke, en sejltur i hjemmeværnets både eller en varm
gløgg ude midt i skoven.

Man fortrød aldrig, når man tog med på disse ture, der spændte fra de
forårsgrønne skove i Nordsjælland til det barske vinterlandskab ved Danne-
virke. Klubbens medlemmer lærte Hvidt godt at kende: en markant skikkel-
se, udadtil måske noget militaristisk, men indadtil uhyre følsom og altid
ydmyg overfor livets gave. En stor personlighed, der vidste god besked om
mange ting, dertil en mand, der var let at glæde og som forstod at udtryk-
ke sin tak i ord.

Hans store glæde, ja man kan sige kærlighed til fjeldet virkede smittende
og ofte blev en samtale krydret af en god fjeldvandrerhistorie, eller af et
digt af Kumbel.

Vi, der gennem fjeldture eller bestyrelsesarbejde kom Hvidt på nærmere
hold, har i dag mistet en trofast ven og en god og hjælpsom kammerat.
Savnet af Hvidt er stort - først og fremmest i familien - men også blandt
Fjeldvandrerklubbens medlemmer. Varmt og stærkt vil hans navn og gerning
leve videre.

Kirsten.

KLATRING I MONT BLANC
OMRÅDET

For NO og mig startede sommerens klatringer i Mt. Blanc området faktisk
allerede i februar måned nede på Møen, hvor vi for første gang klatrede
sammen. Det viste sig, at vi var nogenlunde på bølgelængde, og vi fortsat-
te med at danne reblag og træne sammen foråret igennem.

I maj mødte vi Robin Barley, en af Englands bedste klatrere, der for en tid
boede i Malmø. Han hjalp os et afgørende skridt fremad i den frie klatring,
idet han både på Kullen og i Gåteborg demonstrerede en teknik i ridsklat-
ring, som vi aldrig havde set før. Vor grænse for at gå fra fri til artifici-
el klatring blev flyttet indtil flere grader op, og efterhånden opstod ønsket
om at lave en af de "store" ruter. Østvæggen på Grand Capucin blev vores
mål. Efter 10 dage i Chamonix var formen pudset af på et par mindre ruter;
teknik og fysik havde vist sig at være i orden, ja faktisk over al forventning,
så vi besluttede at gå ind i Grand Capucin.

Et par dage efter befandt vi os i væggen, på vej til bivuakpladsen ad den di-
rekte rute. Vi havde fået at vide, at alle bolte skulle være der, men det gik
hurtigt op for os, at det måtte være adskillige år siden denne direkte rute
til bivuakpladsen sidst var lavet. Allerede i det første overhæng fik NO sin
sag for. En hel del af de artificielle bolte manglede, og de der var tilbage
var meget løse, ligesom klippen på stedet. Efter en del arbejde blev stedet
dog passeret, og ved hjælp af ascenders kom jeg hurtigt efter, men netop
som jeg nåede NO, åbnede himlen sine sluser, og resten af eftermiddagen
havde vi afvekslende regn, hagl og sne.

Videre opover blev klippen efterhånden bedre, men boltene blev til gengæld

4.




![page5.jpg](/1971/DB-1971-6/page5.jpg)
Peter Christensen
på Aråte de Papillon.
Foto: Eva Karlsson.

dårligere og dårligere, og vende om kunne vi ikke; abseilmulighederne var
på grund af overhænget lig 0. Da vi, i tiltro til at alle nødvendige bolte skul-
le være på plads, kun havde medbragt 6 stålbolte og 5 klemkiler var det ty-
deligt, at det var nu vores teknik skulle stå sin virkelige prøve. NO tog end-
nu en føring, under normale forhold 5+, nu med is og vand i rids og på
greb en ganske hård tørn, faktisk lidt af en kamp. Men jeg skulle selv få
kærligheden at føle i de næste reblængder (ifølge guiden 6-, A2). Ca. 25 m
oppe i den sidste reblængde inden bivuakhulen fik jeg et nyt problem, nem-
lig trækiler, eller rettere det der skulle have været trækiler, for det var
ikke andet end små svampede klumper, der var tilbage af dem. Da jeg tog

i den første smuldrede den fuldstændigt. Hvad nu? Vi havde ikke tilstrække-
ligt med bolte til at sætte i istedet for trækilerne, men noget måtte der gø-
res, for mørket var allerede ved at falde på. Ridset så nogenlunde ud til
"handjam" og godt 6 m oppe så jeg en bolt, jeg kunne gå efter, så jeg be-
sluttede at gøre forsøget. Jeg klatrede så, som om en vis mand var i hæle-
ne på mig. Det lykkedes og efter et par artificielle og en lidt delikat fri
manøvre var jeg ved bivuakhulen.

En time senere sad vi begge i vores dunjakker og frøs, våde til skindet.
NO lavede suppe, mens jeg ordnede grej. En tysker og en italiener, med
hvem vi delte hulen, sad og sang for at holde varmen; det kan jo være




![page6.jpg](/1971/DB-1971-6/page6.jpg)
temmelig koldt 3400 oh. Pludselig kom et fantastisk lysglimt, og et øjeblik
efter rullede tordenen mod klipperne. Hurtigt alt klatregrejet i en rygsæk,
hen ad hylden og binde den fast i en bolt i sikker afstand fra hulen. Lynene
fortsætter, man sidder og småsnakker: "Skal vi flytte os ud til kanten?"
"Det ville være sikrere". "Men også koldere, og det regner stadig!" "Sid-
ste år døde 7 i denne rute ved lynnedslag, men det var højere oppe." Vi
bliver enige om at se tiden lidt an, inden vi foretager os noget.

Kl. halvfem om morgenen koger vi te; det tordner ikke mere, men det er
stadig skyet. Vi snakker med de andre, om de vil fortsætte. De synes lige-
som oS, at vejret er for dårligt, desuden kan de fortælle os, at der ikke,
som der plejer at være, er vand på anden Bonatti bivuak. Konklusionen er
klar, vi må abseile. Efter aftale med de to andre fører vi an, idet vi ken-
der overhængene på vejen ned og således bedre kan omgå dem. Det lykkes
udmærket, og et par timer efter er vi alle nede på glacieren, nogle oplevel-
ser og erfaringer rigere.

Efter flere ture i stil med denne, samt en masse venten på godt vejr, fandt
vi ud af, at skønt vores teknik tillod os at lave de sværeste ruter, slog vo-
res erfaringer ikke til hvad angik vejrbedømmelse og klatring involverende
en eller flere bivuakker i højder over 3500 m.

Altså blev vi enige om at tage til Champex i den svejtsiske del af Mt. Blanc
området, hvor toppene er lavere og vejret mere stabilt, og hvor der således
er færre objektive farer end i Chamonixområdet. Graderingen bliver derfor
noget hårdere, kræver altså trods lavere gradering forholdsvis mere teknik.
Dette passede os fortrinligt, og det passede os også fortrinligt, at de fleste
ruter ligger under en times gang fra hytterne. Selve ruterne er også ret
korte, de fleste mellem 3 og 6 grad. Der er også is og gletscherture 2-4
grad. Vores mål i området var Nordvæggen på Petit Clocher du Portalet,

en rute som mange kender fra den film, der har været vist i klubben.

Ruten er TD sup. (5+) A2-3. Den er ca. 300 m høj, delt op i to sektioner.
Først 150 m fri klatring og så 150 m overvejende artificiel, indeholdende
to meget delikate traverser.

Vi startede kl. ca. 5 i perfekt vejr, gik ind i væggen kl. 6 og havde så
godt 7 timers klatring til toppen, hvilket iøvrigt er en udmærket tid, selv
når forholdene er gode, som de var det for os.

Nu et stykke tid og adskillige Kullenture efter at være kommet hjem, har
man fået samlet sine indtryk af de næsten 7 uger, vi tilbragte dernede. Og
skal man drage en eller anden konklusion ud fra forløbet af vores tur, må
det være noget i retning af, at den erfaring, der er nødvendig for at kunne
bedømme vejret, og for at kunne klatre i lang tid i stor højde med en el.
flere bivuakker, kun kan opnås ved at klatre i området. Men den teknik og
den selvtillid, der er nødvendig for at klatre både svær fri klatring (5 og 6
grad) og svær artificiel klatring opnås glimrende herhjemmefra, ved at klat-
re på Kullen og vore andre træningsområder i tilstrækkeligt omfang.

Peter Christensen,




![page7.jpg](/1971/DB-1971-6/page7.jpg)
Fjeldvandrerklubbens
generalforsamling

VIRUMHALLEN DEN 13. OKTOBER 1971.

Formanden Kirsten Kempel bød velkommen til de mange fremmødte og ind-
ledte med at mindes den tidligere næstformand A.N. Hvidt, der døde den
2/10.

Fra formandens beretning refereres:
Medlemstallet pr. 1/10 1971 var 182 mod 160 i fjor.
Der har været afholdt 7 klubaftener:

23/11 hørte vi om klubbens tur til Narssarssuaq.

19/1 fortalte Ayde Nielsen om sin tur med STF og Søren Asmussen om
fiskeri.

24/2. havde vi besøg af Jørgen Helweg fra Danmarks Turistråd: Vandringer
ved Sdr. Strømfjord.

24/3. kom Finn Hagen fra DNT og holdt foredrag om nationalparker og na-
turværnsproblemer.

19/4 var der ekstraordinær generalforsamling.

26/5 Hvor kan vi tage hen? Tre medlemmer fortalte om henholdsvis Skot-
land, Østrig og Breheimen.

14/9 holdt Jens Brøsted foredrag om samekultur.

Ideer til mødeaftener blev efterlyst.
Der har været 5 ture eller weekends:

13/12 Juletur med Hvidt som turleder.

7/3. Forårstur i Tisvilde Hegn med Birger Iacobsen som leder.

27-28. marts: Weekendtur med Peter Sylvest Olsen til naturparken mellem
Slangerup og Farum.

5-6. juni: Sommerweekend til Køgeområdet med Asger Christiansen som
leder.

25-26. september: Weekend til Håssleholm med Søren Asmussen og Lars
Pontoppidan.

Af fælles rejser har der været Dannevirketuren i juleferien med 9 deltagere,
forlænget weekend i februar til Løvlia ved Oslo med 10 deltagere og endelig
sommerens rejse til Grønland med 31 deltagere, dels fra Bjergklubben, dels
fra Fjeldvandrerklubben.

Tidsskriftet

Dansk Fjeldvandrer-Nyt udkom med 5 numre som selvstændigt blad og 1 num-
mer fælles med Bjergklubben, nemlig septembernummeret, der var en slags
prøvenummer. Bestyrelsen er spændt på, om medlemmerne ønsker, at vi
skal gå videre med bladfællesskabet. Der er i september dannet en forsøgs-
redaktionsgruppe bestående af M. Kæmpe, Ritta Stoltenberg og Werner Han-
sen.

Kursusaktivitet
Sidste år havde klubben 2 aftenskolekurser i fjeldvandring, et i Søllerød og

sa




![page8.jpg](/1971/DB-1971-6/page8.jpg)
et i Lyngby. I begyndelsen af oktober er der startet 2 hold i København.
Ruth Bonnevie og Susanne Christiansen har overtaget Hvidt's timer.

Regnskab for perioden 1/9 1970 til 31/8 1971

Indtægter: Udgifter:

Kontingenter ... kr. 7600,00 DFN - Nyt .......- .….…… kr. 2500,40

Girorenter .. - 15,72  Lokaleleje 1294,70

Bonus fra Spejderdepot . - 329,90 - entre ved mø-

Overskud fra: BE sons 114,00 - 1180, 70
Efterårstur .... - gen 00 Porio sis venner .— 884, 90
Tisvilde .. - 17,82 Kontorartikler & telefon - 514,86
Ganløsehus gm 45,50 Medlemsliste .... - 286,00
Avedøre ........ gr 14,00  Underskud: Juletur .. - 173, 95

Køgetur . m 14,00

Ialt ....….... ber BER ES kr. 8344,94 …. ” ,

Kassebeholdning/giro Diverse oms men 65,00

1/9 1970 versene se sr É 89,27 kr. 5619,81

Kassebeholdning/giro
kr. 8434,21 31/8 1971 ...…..…... ………7 2814,40
. 8434,21
Kontingentet
Der blev vedtaget uændret kontingent for 1971/72, dvs.
Medlemmer under 21 år .......... kr. 25,00
Enkelte medlemmer over 21 år.... - 50,00
Ægtepar sessssueeeeeessnessnnrennee m: 75,00

Valg af bestyrelsesmedlemmer

Den hidtidige formand, Kirsten Kempel, og næstformand, Asger Christiansen,
genvalgtes, og som øvrige bestyrelsesmedlemmer valgtes: Birger Iacobsen,
Birgit Storm, Ruth Bøge Andersen, Steen Ole Andersen samt Leif Michaelsen.
Bestyrelsessuppleanter blev Svend Frank og Vibeke Goddard.

Vedtægtsændringerne var genstand for en livlig og saglig diskussion, der end-
te med, at det udsendte forslag blev godkendt (endelig vedtagelse kunne ikke
finde sted, da der var mindre end 3/4 af klubbens stemmeberettigede med-
lemmer tilstede), dog således, at det hidtidige stk. b i $ 2 bibeholdes i en
lidt ændret form. For at kunne opfylde denne oplysningspligt om ruter m.v.
og for at hindre, at værdifulde områdeoplysninger går tabt, når et medlem
f.eks. udtræder, skal der endvidere oprettes et områdearkiv. Formanden be-
tonede, at værdien af et sådant arkiv i aller højeste grad er afhængig af med-
lemmernes villighed til at bidrage med a jourførte oplysninger.

Bestyrelsen lovede at have fremsatte ønsker om fortsatte ture, udstedelse af
vandrerkort gennem klubben, vinterture og vardede ruter i Grønland i erin-
dring.

Birgit Storm.

N.B.! Sammen med dette blad udsendes giroindbetalingskort og medlemmer-
ne anmodes om at indbetale kontingentet for 1971/72 snarest muligt.




![page9.jpg](/1971/DB-1971-6/page9.jpg)
UDSTYR TAPE

Brugen af tape som supplement til slynger er efterhånden
ikke noget nyt. Derfor begynder der også at være noget
erfaringsmateriale at høste af. Sidste nummer af "Moun-
taineering" beretter om et tilfælde, hvor en bjergbestiger
under abseil, hvor abseilrebet var fastgjort til en tapeslyn-
| ge, blev dræbt, fordi knuden på tapeslyngen på en eller
anden måde var gået op. Man mener, at tapen var bun-
det sammen med den rigtige såkaldte "double-overhand"
knude, men det er ikke givet at knuden var perfekt for-
met, eller at den evt. havde løsnet sig i brug. Tilfældet
maner til eftertanke, og det er oplagt, at man jævnligt
må efterse sine knuder, for det er jo således, at den
slags ting sløser man kun med een gang. Det er især på det kraftige tape,
at knuderne kan have en tendens til at løsne sig, så for jeres egen skyld:
stram jævnligt knuderne efter. Ved en senere lejlighed vil vi bringe en me-
re detaljeret artikel om tapeknuder og tapesammensyninger med brudstyrker,
tal og andre rare ting. Det kunne måske være på sin plads lige at repetere
den mest anvendte tapeknude, således at vi ikke også kommer til at figurere
i statistikken over kedelige erfaringer.

Fig. 1

NYHEDER

Vi har for nylig haft et møde med Spejdersport. Der er kommet et par ny-
heder på markedet, og de var interesseret i at høre vores, som de ganske
rigtigt siger, kloge ord om disse ting.

De får et nyt liggeunderlag hjem; et underlag af ca. 1 cm tykt ikke vandsu-
gende skumgummi. Erik Hjelmar & co. har på deres "Dansk-Engelsk Trans"
ekspedition tværs over Grønland i 1971 haft vældig gode erfaringer og kan
således varmt anbefale det. Underlaget, som hedder "Karrimat", føres i 2
størrelser; 12" x 48" til kr. 23,-; og for de lidt mere brede 18" x 48" til
kr. 31,50.

Derudover får de 2 nye nylonrygsække hjem fra England af mærket "Karri-
mor". Den ene er en god stor klatrerygsæk til ca. kr. 126,- og den anden
er en større turrygsæk med et solidt bærestativ til ca. kr. 240,-.

Til slut skal det nævnes, at de har sat deres Råmer Super hjelm ned til
kr. 108,-.





![page10.jpg](/1971/DB-1971-6/page10.jpg)
Vi kan forstå, at salget af bjergudrustning går meget fint og vi er sikre på,
at vores kasserer vil blive meget glad, hvis I sendte ham kuponerne på de

notaer I fir, når I handler i Spejdersport. Det er sikkert bekendt, at vi på
grundlag af kuponerne får procenter af salget til fordel for vores i forvejen
slunkne kasse. Glæd vores kasserer, så undgår vi måske en kontingentfor-

højelse!

Som det efterhånden er bekendt, er vores hyggelige og muntre Dolfi blevet
importør af bjergudrustning med sit nye firma DOLFISPORT. Dolfi har jo
altid haft mange jern i ilden, så det kan ikke forbavse nogen, at han nu
også begynder at sælge bjergudrustning. Efter at han er blevet importør,
har han fået sit eget kontor (Snemandsvej 1A, 2730 Herlev), sød sekretær
(Hanne) og telefon (01) 948794, og for at sætte prikken over i'et, har han
anlagt sig stort fuldskæg. Udover det vi har set i den tidligere udsendte
prisliste, har han blandt mange nyheder, som vi vil komme ind på i næste
nummer, fået de engelske og stærkt anerkendte Joe Brown hjelme i blå, rød
og orange til kr. 105,-. Vi vil ønske dig held og lykke med forretningen, og
vi ved, at du med din store erfaring vil være i stand til at hjælpe mange.

Afslutningsvis skal det nævnes, at 2/3 af udstyrsudvalget, efter mange års
tro tjeneste, nu trækker sig tilbage, idet Allan Scharff og Erik Hjelmar dels
har ønsket at give plads for friske kræfter, dels begge har så meget om
ørerne, at det kniber med at afse den fornødne tid. Det er ikke med min go-
de vilje dette skulle ske, men jeg var jo beklageligvis i mindretal og måtte
se mig nedstemt. Jeg vil som den resterende del af udvalget sige jer tak
for den forløbne tid og det gode kammeratskab og samarbejde, vi har haft.
Det at vi efterhånden har fået tingene op at stå skyldes ikke mindst jeres
gode indsats. Det er ikke let at bryde et godt samarbejde, men engang imel-
lem må der friske kræfter til, for at det ikke skal blive Tordenskjolds solda-
ter om igen. Alpin gruppes ledelse har taget meddelelsen til efterretning og
vil i nær fremtid finde 2 nye friske og villige emner, således at udvalgets
arbejde kan fortsætte.

Knud Christensen.

100 - KM - LØBET I UNNA

Nogle vil måske kunne huske vort medlem B, der gjorde sig bemærket her
i bladet med ubehageligt subjektive og arrogante boganmeldelser. Han har
deltaget i en del langdistanceløb her og i udlandet, nu sidst i 3. internatio-
nale 100-km-løb i Unna 4-5. september. Vi er desværre kommet til at bede
ham om et kort referat. Han skriver:

"Fugtigt efterår over Danmark og Østersøen. Varm sommer i Vesttyskland.

Unna ligger i Ruhrdistriktet tæt øst for Dortmund. Byer, landsbyer og store
fabriksanlæg flyder sammen. Autobaner krydses og udflettes og går over el-
ler under et tæt net af jernbaner, floderne Ruhr og Lippe forbindes med
kanaler og udmunder i Rhinen.

Unna er en gammel by med en kærne af bindingsværkshuse, der stammer
fra middelalderen, omgivet af rester af en borgmur; iøvrigt bryggerier,
jernstøberier og planløs beboelse omtrent som for eksempel Glostrup.

10.




![page11.jpg](/1971/DB-1971-6/page11.jpg)
Løbets rute går i en stor sløjfe omkring Unna, på kortet ses, at den 11 gan-
ge krydser autobane og 18 gange jernbanelinier.

Der er anmeldt over 1.000 løbere, flest fra Tyskland, men iøvrigt fra Hol-
land, Belgien, Luxembourg, England, Frankrig og Schweiz; en enkelt fra
Danmark.

Start kl. 22.00, naturligvis under en viadukt; trængslen er stærk, lugt af
sved, kamferolie og nervøsitet meget påtrængende.

Menneskeklumpen bliver snart fordelt i rækker og småklumper ud ad en
mørk parkvej. Månen er bag skyer, man kan ikke kende de enkelte løbere
fra hinanden.

Falder efterhånden til ro i mageligt trav.

De første timer på veje, gader og fortove nærmest som i en forstad. Der
er lys i mange vinduer; kroerne ligger tæt, der står folk og snakker og rå-
ber, nogle hånligt, andre opmuntrende. Der er åbenbart også privat selska-
belighed, folk kigger ud ad vinduer, tre fulde damer bakses ind i en bil.

Har ondt i maven, nærmest som tarmslyng, også generet af at næsen løber.

Af og til ser man ildskær og oplyste dampskyer på himlen.

Følges en tid med en ung mand. Han har en sammenrullet paraply i hånden,
og hver gang han løber op på siden af mig, er jeg bange for at få jaget spid-
sen i lysken.

Lidt efter 30-km-kontrollen ind gennem en skov, dyb skygge og enkelte hvi-
de månepletter. Røde lygter på en kontrolbil.

Dukker pludselig ud af skoven og ser ud over en dal fuld af oplyste og be-
lyste bygninger, maskiner og rørstilladser. Høje master med grønne lam-
per. Enormt høje og tykke skorstene. Køletårne som tårnet i et skakspil,
hvorfra der vælder hvid damp op i måneskinnet. Et godstog med vognene
fulde af flammende kul kører langsomt inde på terrænet.

Jeg løber flere kilometer rundt langs hegnet; mennesker ses ikke, men det
hele summer og klinger metalagtigt. En kemisk fabrik?

Vejene nu øde, det er sen nat. Enkelte andre løbere ses og lugtes. En varm
sky af menneske, gennemsvedt tøj, hår og kamferolie. Af og til anes, at en
løber må være pølsemager i det daglige, eller i hvert fald pølsenyder.

Kontroller findes i landsbyskoler. Et kontrolkort bliver stemplet. Man får
tilbudt æble- og appelsinstykker, te eller kakao.

Der er politi og lotter. Man kan få massage, hvis man vil.

Ved hver kontrol skifter jeg følgesvende. De fleste bliver og hviler sig og
lader sig massere; jeg drikker min te og løber straks videre - op i kølvan-
det af nogle nye.

Kold morgentåge, endnu lidt månelys, ikke et fuglefløjt, enkelte døde, over-
kørte rotter på vejen.

Passerer et firbenet tårn med fødderne i tågen, det skræver over en mæg-
tig bølgeblikshal. Øverst fire kolossale hjul, kant mod kant, parvis over hin-
anden; tykke tove fører ned i jernkonstruktionen. Åbenbart en kulmine.

XL.





![page12.jpg](/1971/DB-1971-6/page12.jpg)
Man hører rumlen af fjerne og nære godstog, de små hæse bjælder, når et
sæt jernbanebomme går ned, den skarpe metalhvislen af hurtige persontog
og arrige rusk af biler på autobanerne.

Ind imellem al industrien er der landbrug med stubmarker, gule oliefrømar-
ker og majsmarker gråbrune i toppen. Hvid- og sortbrogede køer. Grøfte-
kanterne tættere og grovere end hjemme, træer og buske mørkere i løvet,
måske af kulrøg.

Ved en jernbaneoverskæring en glemt herregård med en fornem klassici-
stisk hovedbygning, stadig beboet men kulsort.

Nu kedelige forstadsveje, enkelte kontrolbiler og politibiler. Kirkeklokker
før morgenmessen.

De sidste kilometer strenge. Smerter i knæene af det lange løb på asfalt og
hårde fliser; må slå helt over i hurtiggang efter 65 km.

Til allersidst igen i byparken. Mange påtrængende tilskuerbiler. De overha-
ler og passerer hinanden på den smalle parkvej. Jeg må stadig vige ind i
grøften, kommer ud af min rytme, hjælpeløst rasende. Afskyelige små dren-
ge på nye easy-rider-cykler kommer listende bagfra og forskrækker mig.

Viadukten igen forude, stien snævres ind af tove. Folk klapper; musik ved
målet. Ingen modstandskraft tilbage, græder, sjokker fortvivlet over i hoved-
kvarteret i skolegården med ansigtet skjult i min hvide solhat. Får en hæs-
lig medalje. Tid 12 timer 57 minutter.

Vinder: Helmuth Urbach, Kåln, 6 timer 58 minutter. Han må have løbet.
1143 løbere startede, mindst 300 gik fra blandt andre min ven med parasol-
len".

Det var dog sørens! Det var ikke sådan noget, vi havde ønsket os. Men når
vi selv har forlangt det, kan vi vel næppe afvise det?

Red.

VINTER - VANDRING

Solen står lavt - dækkes tid efter anden af heftige snebyger, som får den
lille flok til at skutte sig på marchen op gennem Mysundes landsbygade fra
bivuakpladsen på Sliens nordbred til skanserne syd for byen. Hver gang en
gård eller et hus passeres farer hunden gøende frem fra gårdspladsen - på
en gang vred og bange for det uvante syn.

Tiden kunne have været februar 1864, og flokken danske soldater på Danne-
virkestillingen, men er december 1970 og flokken 9 fjeldvandrere, som af
vel nok ret så forskellige motiver traver omkring i vinterkulden:

Nogle af trang til at slippe af med julemaven, nogle af historisk interesse,
andre for at prøve fjeldudstyret under vinterforhold, men alle med lyst til

at prøve at fange den stemning, som kan fornemmes på skuepladsen for hi-
storiske begivenheder.

12.




![page13.jpg](/1971/DB-1971-6/page13.jpg)
Turen gik i fire dagmarcher, fortrinsvis ad små veje og stier, fra Slesvig
mod øst langs Sliens nordbred til Mysunde (ca. 15 km), herfra tilbage til
Haddeby Kirke på Sliens sydside overfor Slesvig (ca. 17 km). Dernæst til
Røde Kro på selve Dannevirke (ca. 10 km), og videre langs dette til Elling-
sted, hvor vi vendte næsen mod nord og vandrede til Jybæk (ca. 22 km).

Her havde vi det enestående held at komme til at overnatte i Sydslesvigsk
Spejderkorps Tydalshytte, hvis komfort vi nød i fulde drag efter 3 nætter i
telt. Den kan ubetinget anbefales andre.

Hvis man af denne tur skal søge at uddrage nogle erfaringer af almen inter-
esse, så bliver det for det første den behagelige, at rimeligt fjeldudstyr og-
så er varmt nok til vinterbrug (her til - 59), således at man normalt ikke
behøver at være nervøs for de snestorme, som jo undertiden indtræffer om
sommeren i fjeldet. For det andet, at man, trods en erfaren og stedkendt
turleder som A.N. Hvidt, der iøvrigt havde stor ære af turens tilrettelæg-
ning, og trods gruppens ringe størrelse, faktisk var nødt til at have spejde-
re ude hver aften for at finde passende lejrpladser, da 7 telte trods alt kræ-
ver en del plads, hvis de skal ligge i nærheden af hinanden.

Asger Christiansen.

HVIS omstående beretning har givet Dem lyst til selv at prøve noget lignen-
de, har De nu chancen, idet Fjeldvandrerklubben indbyder til en

VINTERVANDRING PÅ BORNHOLM

Rute: Rønne, Ekkodalen til Gammelborg. Gennem Almindingen til Rø
plantage. Forbi Olsker til Hammershus. Langs kysten tilbage
til Rønne.

Varighed: 4 dage.

Afgang: Enten båd søndag aften 26/12 kl. 23 eller fly mandag kl. 10.

Hjemkomst: Med båden om morgenen fredag 31/12.

Kort: Atlasblad Bornholm I og HI benyttes.

Alt nødvendigt medbringes. Turlederen garanterer ikke for deltagernes liv,
helbred eller ejendom - blot for en interessant tur.
Turleder: Asger Christiansen, Damgårdsvej 15, 4050 Skibby.

EN ARKTISK ODYSSE

(Fortsat fra sidste nr.)

Efter en uhyggelig nat på en usikker blok, som knirkede og knagede, tram-
pede vi af sted i tusmørket klokken to morgen. Sidegletscherne deler bjer-
get op i et par prægtige tvillinge-toppe, men den venstre del havde snefeld-
ter højt op på klippesiderne. Det så lavinefarligt ud, så vi kiggede os om
efter noget andet, da vi gik ind i det første isfald. Efter en hård dag var
vi glade over at måtte trække os tilbage. Den eneste mulige vej frem var
en spindelvævsagtig bro af smuldrende blød sne, ca. 18 tomme bred og 15
fod lang, som spændte over en indigo-blå spalte.

13.





![page14.jpg](/1971/DB-1971-6/page14.jpg)
Så kom de lange snefeldter højt oppe, som erindringen ikke kan fastholde.
Time efter time lavede vi spor med en tålmodighed, som den der skal re-
parere en ødelagt lynlås. Tre gang syntes vi, at vi havde fået nok. Gra-
ham stirrede mig ind i ansigtet, medens han rettede sit filmsapparat mod
mig: "Se træt ud, din bisse". Jeg smilede uforstyrreligt og nægtede at af-
sløre, hvor udmattet jeg var. Simpelthen for at være kontrær. Det var in-
famt af ham at ville snage i mine trængsler. Vi gumlede kiks og gik hinan-
den på nerverne. Dagen gik. Uendelig langsomt glattede sydpasset mellem
toppene sine rynker ud og afslørede en prægtig udsigt.

Blå toppe krusede horisonten i så stort antal, at det var svært at tælle selv
de enkelte bjerggrupper. I den klare, tørre luft var det muligt at udpege ru-
ter på bjerge, som lå 30 miles borte og tælle isbjerge i havet 60 miles fra
hvor vi stod. Rundt langs jordens krumning kunne man vælge, hvad man øn-
skede: alt var ubesteget. Ja, alt, med undtagelse af Gunnbjørns Fjeld, Grøn-
lands højeste, som engang var blevet besteget fra bagsiden efter en lang
slæderejse over indlandsisen bag os. Men Lilloise og Borgtinde er aldeles
ubestegne. Deres kompakte klipper, gennemskåret af snerender saver sig

ind i himlen med ubeskriveligt skarpe tænder. Grønlands isnede tinder.

Vi begyndte at blive ængstelige over vejret. Bittesmå sorte skygger kom og
svandt på fjerne toppe; vindens værk. Vi vendte os mod vores bjerg. Den af-
sluttende isvæg manglede vi stadig - mere end 1400 fod med 509 stigning, og
vi var allerede svage af udmattelse. Maden var sluppet op, og vi hungrede
efter søvn. Solen cirklede over os, time efter time, men det var bidende
koldt. Vi arbejdede os over det Bergschrund, som adskilte væggen fra pas-
set, og medens Nigel og jeg masede os op over væggen, trøstede jeg mig
med, at et fald ville få mig til at svæve som fra et 6000 fod højt olympisk
skihop. Klik! sagde det, når konduktøren klippede endnu en billet i hallucu-
nationernes verden: endnu en isbolt blev hamret ind. Isen var knudret og
skruerne jamrede sig. Efter fire timer, hele tiden på de forreste brodder,
gravede vi en alkove under topkammen og hvilede.

Jeg faldt i søvn i sneen helt ude af stand til at koncentrere mig. De andre
så ud til at have det elendigt, øjenlågene hang tungt på dem. Vi var så godt
som færdige. Den mindste fejl ville få os til at glide ned. Jeg kæmpede for
at få kontrol over mig selv, men i den arktiske sols skærende stråler søgte
min bevidsthed igen og igen ind i søvnen. Solen var ikke gået ned i fem u-
ger; presset var forfærdende. Set med de smertende øjne begyndte sneen at
blive sort. Hvor mørk mon himlen ville blive, når uvejrsskyerne skød op
fra Lilloise? Sort; kulsort håbede jeg. Vi følte os alle ubeskriveligt udsatte.
Nu da vi var nået til ekspeditionens mål uden et menneske i hundrede af mi-
les afstand, med sidste lejrplads 5 miles borte, sad vi som bittesmå kana-
riefugle på en gren og så en stor sort missekat af en storm nærme sig: en
uheldsvarslende situation.

Vi rejste os for at fortsætte. Isen var nu 55? stejl. Vinden hylede over top-
pen og sendte byger af is ned over væggen. Endnu 25 fod. Vinden slog os i
ansigtet. Vi blev følelsesløse og tårerne frøs fast på kanten af snebrillerne.
Den egentlige top - en obelisk af sten - lå ca. en kvart mile længere henne
af topgraten, der var besat med tilsneede cornicher. Vi diskuterede mulig-
heden for at gennemføre, men besluttede at lade være. Over Lilloise var
skyerne blevet tætte, og 53 miles er en lang vej. En kameralukker klikkede:

14.




![page15.jpg](/1971/DB-1971-6/page15.jpg)
en pragtfuld tinde, en udsigt. Dens livsværk var udført og den døde. Vi su-
sede ned ad væggen som faldskærmsjægere fra et fly.

I de 78 timer, vi havde klatret, havde vi kun fået 6 timers søvn. Udsigter-
ne var dystre. Snefnug drev med vinden. For at nå tilbage til kysten mang-
lede vi endnu at passere spalteområdet ved Camp III efterfulgt af 18 miles
på gletscheren og så til sidst den håbløse moræne. Det tog os fire dage, hvor
vi led alle kvaler med først sne, så slud, der stod os direkte i ansigtet. Så
kom der regn; regulær, nådeløs regn. Det kunne have været Wales - eller
helvede. Hver af os trak sig ind i sig selv - levede' i sin egen drømmever-
den. Langsomt miste vi glæden ved ekspeditionen.- - - - ---------

Og sådan fortsatte tilbagerejsen over havet. Vi måtte lægge 300 miles til på
grund af en manglende dunk benzin. Vi løb tør for røg, whisky og tålmodig-
hed. Men septemberstormene venter ikke på nogen. Vind og hav tabte tål-
modigheden og i 17 timer tumlede vi rundt i en arktisk malstrøm, våde til
livet. Men båden var en god ven og nægtede at synke. Mens solen utrætteligt
rullede himlen rundt roede vi; overlevende af vindens og tidevandets nåde.
Vi sang om "a wild rover, no, nay never, no more". Vi led mindre end vi
kunne have lidt, og vi lever og kan se tilbage med erfarne øjne.

Hundrede miles før målet kom de for at samle os op. Men æren var reddet.
Mens "Perla Dan" dykkede og rystede sig vej gennem storm af styrke 8, 9,
10 og 11, var det kun os fire og kaptajnen, som kunne sidde oppe omkring
en kasse Scotch. Vi skålede for den længste rejse i åben båd, som nogensin-
de er blevet foretaget i arktisk område og sang sange, som jeg ville ønske
jeg kunne huske i dag.

Andrew Ross.

Referater fra Fjeldvandrerklubben

Sæsonens første møde i Virumhallen 14. september 1971.

Formanden Kirsten Kempel bød velkommen til de fremmødte 17 medlemmer
og efterlyste medarbejdere til redaktionen af bladet.

Jens Brøsted holdt derefter sit foredrag om "Moderne Rendrift'"" og redegjor-
de først for vandreguleringen i Lapland ved bl.a. Stora Sjåfallet. Samerne

er selvsagt meget imod disse vandreguleringer, som de hævder influerer på
rendrift, fiskeri og jagt. Vi fik at vide, at antallet af samer, der driver ren-
drift, er mere end halveret fra 1880 til 1965, og at myndighederne i Sverige
er enige om at afhjælpe nøden blandt samerne, men dybt uenige om måden,
det skal gøres på. - Foredraget blev afsluttet med grammofonafspilning af
samemusik, mens vi rykkede sammen til kammeratligt samvær og kaffe,
hvorunder der kunne stilles spørgsmål til foredragsholderen.

RÅ,

15.





![page16.jpg](/1971/DB-1971-6/page16.jpg)
Weekendturen til Virpatorp 25-26. september 1971.

Frokosthvil på Vårpatorp-turen.
Foto: Kirsten Kempel.

23 fjeldvandrere nød to pragtfulde rundture i terrænet omkring Vårpatorp
nord for Håssleholm. Turene gik gennem den efterårsfarvede skov, hvis
bund var overstrøet med svampe af mange arter. Ligeledes over marker,
pigtråd og grøfter så alle fik genopfrisket sommerens springfærdigheder.

Turen skulle have været ledet af Søren Asmussen, som dog ikke havde over-
stået børnesygdommene og derfor var forhindret i at komme. Han havde dog
heltemodigt på sit sygeleje udfærdiget en udførlig turbeskrivelse, som Anne
og Lars havde overtaget. Efter denne og ved hjælp af en sjette sans førte de
os mesterligt gennem det uvejsomme terræn.

Vi indlogerede os omkring og i Ingrid og Sørens maleriske ødegård, hvor
der blev hygget om os alle af Ingrid, bl.a. lørdag aften, hvor hun servere-
de den obligatoriske rødvinstoddy til akkompagnement af knitrende pejseild.

Alt ialt en meget vellykket tur.
Henrik.

16.




![page17.jpg](/1971/DB-1971-6/page17.jpg)
AFD. VEST
EFTERÅRETS PROGRAM

Fredag d. 19. november kl. 19.30 på Thors Mølle: Grønlandsaften.

Sidste gang familien Schierup var på programmet, havde vi en hyggelig af-
ten, hvor vi fornemmede lidt af den særlige stemning, der er over en ski-
tur med overnatning i snehuler og iglooer, og hvor vi morede os over de
stivfrosne æg, der futtede rundt på stegepanden.

Denne gang er det familiens overhovede, der står for tur, idet han har væ-
ret med på bjergklubbens tur til Grønland (Vandregruppen). Det er, så vidt

jeg ved, første gang et af medlemmerne fra Afd. Vest har deltaget i en af

klubbens ture til Grønland, og det bliver spændende at høre om alle oplevel-
serne. Der bliver vist film og lysbilleder.

Onsdag d. 8. december

Vi håber på, at vi som sædvanlig kan hygge os med glågg og æbleskiver om-
kring pejsen; men ellers disker vi her ved juletid op med et påskeprogram,
idet nogle af medlemmerne sidste år foretog ret forskellige påsketure.

1. Anners deltog i Alpin Gruppes skitur til Jotunheimen, hvor man overnat-
tede i snehuler.

2. Ole var i strålende sol på skiferie i Schweiz.

Lisbeth og Kirsten vandrede længere sydpå i Schweiz, i Tessin, fra hyt-
te til hytte.

REFERATER

Flyndersø - Rold skov

Lilla farvepragt, der lyser mod os fra højdedragene på de enorme hedestræk-
ninger, vadning i vand til et godt stykke over knæerne, nogle må endda op på
tæerne for at undgå en våd buksebag, en nordmands forundring og begejstring
over en dunhammer. Det er nogle af indtrykkene fra turen omkring Flynder-
sø. Turen blev forøvrigt udvidet med en tur ned til et gammelt kloster. Be-
stemt ingen dårlig ide.

Rold skov turen viste, at børn ikke er nogen hindring for at deltage, idet
Gertis og Jørgens børn klarede hele turen sammen med os andre.

Turene vil sikkert fremover indgå som fast led i programmet, da alle delta-
gerne har været glade for disse ture, hvor vi også træffer nogle af de med-
lemmer, der har for langt til Århus og derfor ikke kan deltage i møderne
ber.

.





![page18.jpg](/1971/DB-1971-6/page18.jpg)
SVIGTER INTERESSEN ?

Spredte tanker efter 1. møde på Thors Mølle i september, hvor vi så 2
film fra Schweiz, "Schellen-Ursli" og "Bestigningen af Petit Clocher du
Portalets nordvæg".

Til årets 1. møde var der 8 deltagere!!!

Man stiller sig selv og andre spørgsmålene: "Svigter interessen? Er afde-
lingen ved at uddø? Er den blevet for en lille sluttet kreds? Er man så
sløv, at man skal have en ekstra påmindelse før hvert møde? Havde man
bare glemt, at man i et brev havde fået særskilt besked om 1. møde?"

Interessen og aktiviteten har på sin vis aldrig været så stor som netop nu,
idet vi i det forløbne år har haft flere deltagere på Kullenture og andre tu-
re end nogensinde tidligere. (På turen til Gåteborg li mod før 1-4 deltage-
re i lignende ture).

De, der deltager i møderne er alle aktive bjergvandrere, klatrere eller
skiløbere, nogle endda alle tre ting.

Men hvad så?

Nogle er flyttet, og da de ikke alle har opgivet ny adresse til Peter Franke
og Kirsten Sarbæk, vil disse medlemmer måske snart slet ikke få bladet
eller meddelelser om ture m.m.

Altså! Fat pennen, og lad os vide, hvor I befinder jer.

Næste møde vil vise, om den lille mødeprocent var en engangsforeteelse,
NE mmmerem= ?

Kirsten Sarbæk.

BOGLISTE

Den liste, man har modtaget, omfatter bøger, der kan lånes på Århus bibli-
otek, Mølleparken.

Biblioteket modtager også gerne forslag til anskaffelse af bøger, gerne med
angivelse af, hvor man kan læse en anmeldelse af bogen.

Kom nu frem med ønskerne, så biblioteket kan mærke, at der virkelig er
interesse om sagen.

18,




![page19.jpg](/1971/DB-1971-6/page19.jpg)
"pou 30 do owwWmoy uey 8mI Ny uw UuoylAy Wwouuosg unuey Jo ue Jo 8 '1ogni opoytæwpn
ozpue yd 1ejdwuesye 19 j 80 8 'p fiojnI ouselyseq U9)Sy49) I op [4 Iololojol Q 30 gq 'v

19.

KLATRINGER PÅ KULLEN
»KARSTENS RENDE”





![page20.jpg](/1971/DB-1971-6/page20.jpg)
Ny

LOKALISERING:

'VÆGHØJDE:

A:

SVÆRHEDSGRAD:

'TEKN. HJÆLPEMIDLER:
BESKRIVELSE:

B:

SVÆRHEDSGRAD:

TEKN. HJÆLPEMIDLER:
BESKRIVELSE:

SVÆRHEDSGRAD:
BESKRIVELSE:

20.

"KARSTENS RENDE"

Karstens Rende er en af Bjergklubbens gamle klatreloka-
liteter. Tilfældet er her - som mange andre steder på
Kullen - det, at antallet af ruter er udvidet betydeligt

de sidste par år. Der er foreløbig over 25 ruter, der
byder på friklatring af næsten alle grader. Der er altså
tale om et sted, der egner sig til - og også ofte har væ-
ret brugt som - mål for klubudflugter med et større del-
tagerantal. Hvorfra navnet stammer, og hvem Karsten
var, hersker der nogen tvivl om, men "renden" kan bå-
de være en udtalt vinkelrende nede ved vandet og en
stor, dyb kamin i den højre del af væggen, en let vej

op og ned.

Gå fra busparkeringspladsen mod syd over golfbanen og
videre ind i skoven indtil terrænet falder ned mod havet.
Følg kysten (oven over klipperne) mod Mølle et par hun-
drede meter til den næste slugt, hvis vestlige begræns-
ning udgøres af K.R.

(15 -) 20 - 35 m.

Tre gode ruter er beskrevet i det følgende:

III
3-4 klemkiler af mellemstørrelse.

Ruten går først nogle meter til venstre og derpå op over
et system af store blokke (8-10 m). Siden gås nogenlun-
de lige op gennem flere på hinanden følgende systemer
af korte vinkelrender til toppen.

IV- - IV
3 klemkiler.

Gå op til venstre for og til en lille top (II1+). Fortsæt
op over et sprækkesystem til en græshylde. Følg et riss
(IV+) nogle m til under et buskfyldt dieder. Gå op på
kanten t.v. for dette og gå skråt til venstre mod toppen.

"Capillary" blev foreslået som betegnelse på denne rute
af Robin Barley, der som den første førte gennem den i
foråret 1971. Opmærksomheden skal i denne forbindelse
henledes på den begrebsmæssige relation mellem et ka-
pillær (et tyndt rør spec. blodkar) og det britiske ud-
tryk "a thin line", dvs. et stykke klatring af højeste
delikatesse.

V+

Ruten forløber for en stor del i den venstre og smalle-
ste af de to smalle vægstykker, der ligger t.h. for ho-
vedvæggen. Der gås op lidt t.h. og oven for den frem-
trædende spids (III+). Så går man op ad pladen t.h.
Lidt over den første bolt, der sidder t.v. under en
stor, overhængende klippemasse, træder man et skridt
ud t.h. på pladen (VI- - VI) og går op (8 m, V- - V)
under et overhæng, der passeres med et yderst delikat
skridt op på den venstre kant (VI- - VI), hvorpå klat-
ringen går i lækker klippe til toppen (IV).




![page21.jpg](/1971/DB-1971-6/page21.jpg)
LØST OG FAST

Navneændring.
Bemærk venligst, at familien Hansen på Birkedal har lagt Hansen væk og nu

benytter slægtens gamle navn KEMPEL. Fjeldvandrerklubbens formands
navn er herefter Kirsten Kempel.

Trykfejl.
I forrige nummer af bladet skrev Sven Lindow om Store Børgefjell national-
park. Desværre havde der indsneget sig en forvirrende trykfejl på side 11

3. linie, hvor der i stedet for skov skal stå skar.

Efterlysning.
Fjeldvandrerklubbens redaktionsgruppe efterlyser stof og billeder, specielt

sort/hvide, til de kommende numre af bladet. Vær med til at gøre bladet
så indholdsrigt og varieret som muligt! Lad os høre om sommerens tur,
enten som en saglig eller poetisk beskrivelse! Indlæg om områder, der ik-
ke tidligere er blevet behandlet er særdeles velkomne. Artikler om emner
med tilknytning til fjeldvandring har også interesse.

Med over 180 medlemmer skønnes det, at der af disse er foretaget mellem
30 og 40 forskellige fjeldture i sommer; der må således være et rigt mate-
riale at udnytte.

Altså: Fat blyanten, kuglepennen eller skrivemaskinen og send Deres/dit bi-
drag! g

Bonus.

Kassererne anmoder os om påny at minde medlemmerne om, at klubberne
har rabatordning med

Spejder Sport A/S, Nørre Farimagsgade 39 og

KFUM-Spejdernes Depot (Udendørs Udstyr), Vandkunsten 12.

Medlemmerne bedes derfor gemme bonuskuponer og notaer efter køb oven-
nævnte steder. Kuponerne indsendes til kassererne inden årets udgang.

Grupperejse til Grønland 1972.
Klubberne planlægger også til næste sommer at arrangere fællestransport til

Grønland med SAS. Man stiler mod en grupperejse til Sydvestgrønland, som
med forbehold af prisstigninger i almindelighed skulle kunne gøres for om-
trent samme pris som i år, dvs. ca. kr. 1.220,00.

Ski week-end til Norge.
I lighed med sidste sæson forsøger Fjeldvandrerklubben at arrangere en ski-
tur til LØVLIA 18-20. februar 1972. LØVLIA ligger i Krokskogen NV for

Oslo. Den er udgangspunkt for en række fine, afmærkede skiløjper og ligger
567 m o.h. Da vi allerede nu gerne vil vide hvor mange, der eventuelt kun-
ne tænke sig at deltage i dette arrangement, beder vi alle interesserede ufor-
bindende melde sig til:

Ruth Bøge Andersen, tlf. 941602 (bedst 18-19).

Bjergklubbens læsekredse.

Det har vist sig, at interessen for tidsskriftlæsekredsene er dalende, og
Bjergklubbens bestyrelse overvejer for tiden, om der er grund til at fortsæt-

2.





![page22.jpg](/1971/DB-1971-6/page22.jpg)
te. En del medlemmer holder allerede på egen hånd forskellige udenlandske
tidsskrifter, og til orientering skal her meddeles nogle adresser, hvor man
kan tegne abonnement:

ALPINISMUS, Heering-Verlag GmbH, 8 Miinchen 25,
Ortlerstrasse 8.

"Der Bergsteiger", Verlag F. Bruchmann KG, 8 Minchen 19,
Nymphenburgerstrasse 86.

MOUNTAIN, Mountain Magazine Ltd., 102a Westbourne Grove,
Londan W2.

"Klatringer på Kullen" angående:

1. Til oplysning for medlemmer af Fjeldvandrerklubben, for hvem denne ru-
brik er ny, og for medlemmer af Bjergklubben, som endnu ikke har den
rette forståelse: En forudsætning for at denne rubrik med nogen mening
kan fortsætte er, at folk som føler sig ansvarlige for opsætning af klatre-
ruter (alle sværhedsgrader) nye som gamle, afleverer en beskrivelse til
undertegnede, hvor egnede blanketter fås på forlangende.

2. I fremtiden har vi tænkt ikke at begrænse beskrivelsesaktiviteten alene til
Kullen, men også at bearbejde andre områder, som jævnligt hjemsøges af
danskere i træningsøjemed, f.eks. Møn og Gåteborg.

3. Siden jeg i beskrivelsen af "Babelstårnet" (nr. 6, 1970) begik en tegne-
fejl i rute 2, jvf. rettelse i nr. 1, 1971, har vi i redaktionen følt os u-
tilpasse. "Fejltagelsen" er dog menneskelig mulig at gennemføre (IV med
passage af V-) og klatredes i sommer af Peter Christensen og underteg-

nede.
Peter Søndergaard Larsen,

Fredericiagade 84, 1310 Kbh. K
Tlf. (01) 12 87 75.

Charterrejse til Canada.
Dansk Canadisk Selskab arrangerer hvert år billige rejser til Canada for si-

ne medlemmer. Således rejste Jens Wolff og Vladimir Hebar i denne sommer
med Dansk Canadisk Selskab til Calgary og Rocky Mountains, hvilket vi hør-
te om på foredragsaftenen den 28/9.

Programmet for rejser i 1972 er netop udkommet. En betingelse for at kun-
ne deltage i disse rejser er, at man har været medlem af Dansk Canadisk
Selskab i mindst 6 mdr., så hvis der er nogen af Bjerg- eller Fjeldvandrer-
klubbens medlemmer, der har tænkt på en Canadatur til næste sommer, er
det på tide at henvende sig til Aage Petersen, Femkanten 16, 5000 Odense,
hvor alle oplysninger kan indhentes.

Bjergskolernes vinterprogrammer.
1972-programmet fra Høgfjellsskolen Norsk Alpincenter er kommet og kan
rekvireres hos Dolfi, tlf. (01) 9% 87 94.

Programmet er desuden fremlagt på Bjergklubbens åbent-hus-aftener sam-
men med de øvrige modtagne vinterprogrammer.

22.




![page23.jpg](/1971/DB-1971-6/page23.jpg)
KOMMENDE MØDER OG TURE

DANSK FJELDVANDRERKLUB

Onsdag d. 10. nov.: "Grønlandsaften". Sommerens grønlandsfarere fra beg-
ge klubber fortæller. Entre kr. 3,00.

Torsdag d. 2. dec.: Vinterture. Efter en kort beskrivelse af et par vinter-
ture vil der blive lejlighed til at stille spørgsmål til
erfarne skilangturs-medlemmer om udstyr, områder
m.m.

Søndag d. 12. dec.:  Juletur, se nedenfor.

Mandag d. 17. jan.: Programmet endnu ikke fastlagt.

Alle møder afholdes i "Virumhallen", Geels Plads 40, kl. 20.

JULETUREN DEN 12. DECEMBER 1971.

Tro mod sine traditioner arrangerer Dansk Fjeldvandrerklub atter i år en
tur i de nordsjællandske skove med dertil hørende oplevelser.

Samlingsstedet er Helsingør station kl. 9.30. Parkeringsplads bag stationen.
Tog fra København 8.20, fra Klampenborg 8.39.

Der køres fra Helsingør station til Hjemmeværnsgården, Hymersvej, ved
Teglstrup Hegn.

Der vil blive arrangeret både en tur på 10 km og en på 16 km fortrinsvis
ad de små stier i Teglstrup Hegn. Der bliver frokosthvil, muligvis med
bål, og turen afsluttes med glågg og julekage på Hjemmeværnsgården, ca.
kl. 16. Tog mod København 16.20, 17.10 eller 17.20.

Der medbringes frokost og varm drik. Desuden stearinlys i stage og krus.
Kort: 1:100 000 Hillerød blad nr. 1514, eller 1:20 000 Helsingør.

Pris: kr. 10,00. Tilmelding unødvendig.

Turleder: Birgit Storm.

BJERGKLUBBEN

Onsdag d. 10. nov.: Stor grønlandsaften i Virumhallen kl. 20 arrangeret
af begge klubberne. Entre kr. 3,00.

Mandag d. 6. dec.: Åbent-hus-aften i Badstuestræde 17.
Første møde i det nye år bliver onsdag den 12. januar kl. 20 i Søpavillonen.

Forfatteren og globetrotteren Jens Bjerre holder foredrag og viser film fra
Himalaya.

Stof til næste nummer indsendes til redaktionen senest 15. december.




![page24.jpg](/1971/DB-1971-6/page24.jpg)



