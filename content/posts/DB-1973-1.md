
---
title: "Dansk Bjergklub 1973 nr. 1"
date: "2022-10-29"
draft: false
tags: ["1973"]
thumbnail: /1973/DB-1973-1/page1.jpg
---

![page1.jpg](/1973/DB-1973-1/page1.jpg)
Tidsskrift for
Dansk Bjergklub og

Dansk Fjeldvandrerklub
JANUAR 1973





![page2.jpg](/1973/DB-1973-1/page2.jpg)
DANSK BJERGKLUB
23. årgang — nr. 1 januar 1973
Hyldevangen 4, 2630 Tåstrup.
Postkonto: 79 858. (Sektion af "Oster-

reichischer Alpenverein!).

BESTYRELSE

V. Bjerre Christensen - Formand
Hyldevangen 4, 2630 Tåstrup
01 99 49 59 (kl. 17- 19)

Peter Franke - Sekretær
Tjørnebakken 16, 2800 Lyngby
Harry Vedøe - Bibliotekar
Frederiksb.alle 40, 1820 Kbh. V
EV 36 51

Dolfi Rotovnik
Snemandsvej 1A, 2730 Herlev
01 9%4 87 94

Henning Knudsen - Kasserer
Skt. Thomas Alle 10, 1824 Kbh. V
01 10 44 11 (kl. 9- 16)

AFDELING VEST

Kirsten Sarbæk

Niels Bjerresvej 27, 8270 Højbjerg
Steffen Knak-Nielsen

Gordon Albøge

ALPIN GRUPPE

NO Coops Olsen
Hegnet 15, 2600 Glostrup
01 96 57 62

UDRUSTNINGSDEPOT
Steen Mørup

Gyvelbakken 39, 3460 Birkerød
01 88 24 88 (om dagen)
HYTTEFORVALTER

Peter Christensen

Alleen 6, 2850 Nærum

01 80 03 98

REDAKTION

Mogens P. Olesen

Jens Middelboe

Vitus Berings Alle 14
2930 Klampenborg
OR 9634

TRYK

Bruhns Bureau
Stengade 41, 3000 Helsingør
03 21 23 28

Forside: Børn i Nepal.
Foto: V,. Goddard.

DANSK FJELDVANDRERKLUB

årgang nr. 3 januar 1973

Lindevej 14, 1877 København V.

BESTYRELSE

Steen Ole Andersen - Formand
Lindevej 14, 1877 Kbhn. V
VE 5344

Asger Christiansen - Næstformand
Damgårdsvej 15, 4050 Skibby

Ruth Bøge Andersen - Sekretær
Stordyssen 14, 2730 Herlev
01 941602 (kl. 18 - 19)

Birger Iacobsen - Kasserer
Ridebanevang 32, 2820 Gentofte
Ge 64 17

Klubbens Postkonto: 135185

Leif Michaelsen - Grønland
Chr. Wintersvej 29, 2800 Lyngby
01 88 49 66

Ruth Bonnevie - Møder
Mothsvej 67 B, 2840 Holte
01 80 23 35

Erik Lerstrup - Bladet
Jens Varmingsvej 28, 2300 Kbhn. S
01 55 45 72

Jan Adler-Nissen - Ture
Soløsevej 10 B, 2820 Gentofte

GE 50 58

Anna Larsen - til rådighed
Bogholder Alle 22.I, 2720 Vanløse

OMRÅDEKARTOTEK

Grethe Lerstrup
Jens Varmingsvej 28, 2300 Kbhn. S
01 55 45 72 (ma.-fr. efter 16)

BIBLIOTEK

Vibeke Goddard
Lucernevej 293, 2610 Rødovre

REDAKTION

Monique Kæmpe

Kirsten Simonsen

Sv. Frank

Hasselvej 74, 2830 Virum
01 85 18 32 (18-20)





![page3.jpg](/1973/DB-1973-1/page3.jpg)
FOR ÅRSPROGR AM

JANUAR

Søndag den 14. (FVK)

Vi mødes kl. 10.00 ved den røde port ved Klampenborg station til en rask
travetur i Jægersborg Dyrehave og Jægersborg Hegn - ca. 12 km. Tag et
par klemmer og termoflasken med til en lille rast. Slut ved Klampenborg
station senest kl. 13.30.

Mandag den 15. (FVK)
Dansk Fjeldvandrerklubs annoncerede møde er aflyst.

Mandag den 15. (BK)
Åbent-hus-aften.

Mandag den 22. (FVK)

"Vinterfjeldet". Fjeldkonsulent Hans Nelsåter fra STF vil lokke os til de
svenske vinterfjelde, enten på langtur fra hytte til hytte, på snebivuak el-
ler ophold på fjeldstationer.

Der vil endvidere være udstilling af vintersportsudstyr, der kommenteres
af Hans Nelsåter. - Entre kr. 3,00.

Onsdag den 24. (BK) NB! Begynder præcis kl. 20.

3 forskellige indslag med billeder og fortælling af klubbens egne medlem-
mer. Jens Jensen og Erik Hjelmar har været på ekspedition til Jan Mayen.
Jens Jensen fortæller om turen. Kaj Olesen beretter om bjergture på
Corsika, Harry Vedøe: "Med telt under juletræets sne", særprægede op-
levelser i Jotunheimen.

Lørdag/søndag den 27. - 28. (BK)

Hallandsåsen på kors och tvårs. - Skiweek-end med bivuakudrustning på
ryggen. Turleder er Harry Vedøe, som skal have tilmelding senest ons-
dagen før. Tlf.: EV 3651.

Søndag den 28. (FVK)

Vandring i den nordvestlige del af Gribskov. Sv. Lindow er turleder. Med-
bring selv al forplejning - også vand - og vær forberedt på rast under
åben himmel uanset vejret. Ca. 18 km.

Mødested: Mårum st. (på Gillelejebanen). Tog ankommer kl. 9.45.
Afg. Kbh. H: 8.42 - Holte: 9.04 - Hillerød: 9.27.
Bilister møder også ved Mårum st., men kl. 9.15 - vi beder
om at få anbragt en del af bilisterne ved turens slutpunkt.

Afslutning: Ved Kagerup st. kl. 16.30. Tog afgår kl. 16.42, ank. Holte:
17.16 - Kbh. H: 17.37.




![page4.jpg](/1973/DB-1973-1/page4.jpg)
Kort: 4 cm kortene 1514 - I - SV Helsinge og 1514 - I - NV Hil-
lerød (foreløbig udgave) eller turistkortet Gribskov 0. om.
(noget forældet - fremstilles ikke mere).

Tilmelding unødvendig, men spørgsmål om turen stilles til Sv. Lindow,
tlf. Sø. 81 53. OBS: Det vil være turlederen til stor nytte, om han mod-
tager et tilbud om et lift til mødestedet.

FEBRUAR

Torsdag den 8. (BK)

Åbent-hus-aften: Spørgetime.
Få svar fra Bjergklubbens vise mænd.

Tirsdag den 13. (FVK)

Balkanaften. S. Christiansen fortæller om gode muligheder for fjeldvan-
dring i Rumænien og Bulgarien.

Lørdag/søndag den 17. - 18. (FVK)

Telt-weekend. Mødetid og sted: Allerød st. kl. 11.00. Afg. Kbh, H: 10.22

- Holte: 10.42 - Allerød: 10.55.

Lørdag: Vi går fra Allerød over Brødeskov og Freerslev Hegn til V.
Strødam, hvor teltpladsen ligger, ca. 16 km.

Søndag: Fra lejrplads gennem Tibberup Holme, Gribskov, Grønholtvang,
- hegn, St. Dyrehave og Tokkekøb hegn til Allerød, ca. 21 km.
Beregnet ankomst ved 17-tiden.

Der gøres opmærksom på de lange strækninger, samt at overnatning kun

kan foregå i telt - alt fornødent medbringes. Lørdag holdes frokostpause

ved 13-tiden. Yderligere oplysninger hos Jan Adler-Nissen, GE 50 58.

Torsdag den 22. (BK)

Dansk Bjergklubs 23. ordinære generalforsamling i Virumhallen kl. 20.00,
se indkaldelse på side 7.

Lørdag/søndag den 24. - 25. (BK)

Kullentur, der arrangeres af Peter Franke. Turen er åben for såvel van-
dre- som klatre-interesserede. For de klatreinteresserede vil der blive

klatring på Kullen i to dage, medens vandrerne vil stifte bekendtskab med
den i sidste nummer anmeldte vandring fra hytten til fyret og retur. Lør-
dag aften vil der blive teori i den ny hytte. For vandrerne orientering om
kort og kompas, for klatrere om sværhedsgrader og orientering i væggen.
Tilmelding tirsdag og onsdag før turen til Dolfi Rotovnik, tlf. 94 87 94.





![page5.jpg](/1973/DB-1973-1/page5.jpg)
Onsdag og torsdag den 7. og 8.
Norsk Turistforening inviterer til Norsk Aften i Håkonkirken kl. 20.00.

Søndag den 11. (FVK)
Tur ved Lindenborg. Nærmere følger.

Tirsdag den 13. (BK)

Commander M.S. Kohli fra Indien viser film og lysbilleder fra Hima-
laya.

Nærmere detaljer om dette møde følger i næste nummer.

Onsdag den 21. (FVK)
Foredrag: Fjeldets blomster - specielt Grønlands flora.

Mandag den 26. (BK)
Åbent-hus-aften: Bjergbestigervittigheder set gennem episkop.

Søndag den 25. - lørdag den 31. (FVK)

Vinterfjeldkursus på Hallingskeid. Tilmelding hos Jan Adler-Nissen senest
den 31. januar. Depositum kr. 200,00. Kursus ca. kr. 200,00, rejse ca.
kr. 400,00. Gruppen arrangerer fælles forplejning. Nærmere oplysninger
og udrustningsliste kan fås hos Jan og Steen Ole.

Lørdag/søndag den 31. marts - 1. april. (BK)

Klatrekursus på Kullen. Da interessen for oktober-klatrekurset var meget
stor, vil det blive gentaget i foråret. Der bliver kun een week-end tur, da
det bliver vanskeligt at skaffe instruktører til foråret (de skal jo træne til
Ingolffjeld). Til gengæld vil man prøve at forlænge week-enden med start
fredag aften og udnytte de muligheder, vi nu har i hytten med teoriaften
fredag efter ankomst. Teoriaften gentages lørdag. Lørdag og søndag vil

vi klatre under sagkyndig ledelse af Alpin Gruppes instruktører. Kurset
er beregnet for begyndere og lidt øvede, som ønsker at udvide deres
kendskab til klatring. Da der kun bliver plads til et begrænset antal del-
tagere, er det i din egen interesse at du tilmelder sig skriftligt, rettidigt
til Dolfi Rotovnik, Snemandsvej 1a, 2730 Herlev. Sidste frist: tirsdag den
27. marts. Ring onsdag eller torsdag den 28./29. til 948794 og få besked
om transporten. Den skriftlige tilmelding skal indeholde oplysninger om,
hvorvidt man kan starte fredag aften, tidspunkt, samt om køretøj haves
og i bekræftende fald hvor mange ledige pladser. -

Kursusafgift: kr. 30,- betales på Kullen.

Lørdag/søndag den 31. marts - 1. april. (FVK)

Week-endtur til Refsnæs og Asnæs. Nærmere følger.





![page6.jpg](/1973/DB-1973-1/page6.jpg)
Torsdag den 12. (FVK)

"Hvor skal vi tage hen?" Foredrag bl.a. af Bamma.
Påsken. (BK)
Tur til Norge.

Lørdag/søndag den 28.-29. (FVK)

Kursus i Bastbjerghytten - orientering og nødhjælp. Deltagere i Grønlands-
turen bør komme med.

Fredag den 18. - søndag den 20. (Bededagsferien). (BK)
Tur til Harzen.

Igen i år forsøger vi at lave tur til Harzen. Området er nationalpark,
stort og meget afvekslende. Lave afrundede bjerge, hist og her med ud-
ragende granitpartier, skifter med dybe skovfyldte dale. Vi vil koncentre-
re os om den smukke Okertal og området omkring Torfhaus, der ligger i
næsten 800 meters højde. Afhængig af lyst og evner er der mulighed for
vandring og klatring af alle sværhedsgrader. Er du interesseret, bedes
du melde dig til Peter Franke, der skal lede turen, eller Dolfi Rotovnik,
der har telefon 94 87 94.

Fredag den 18. - søndag den 20. (Bededagsferien). (FVK)
Tur på Hærvejen. Nærmere følger.

Lørdag/søndag den 2.-3.
Sommerweek-end.

I ovennævnte program er alle møder og ture, hvad enten det er Dansk
Fjeldvandrerklub (FVK) eller Dansk Bjergklub (BK), som står bag, opført
kronologisk. Det fremgår af forkortelserne, hvilken af klubberne, der har
ansvar for det pågældende arrangement. Fjeldvandrerklubben kræver kun




![page7.jpg](/1973/DB-1973-1/page7.jpg)
” entré, hvor det specielt er anført, mens Bjergklubben normalt opkræver
kr. 3,- pr. møde. - Møderne afholdes kl. 20.00 i Virumhallen, Geels
Plads 40, Virum, hvis ikke andet er angivet. Bjergklubbens Åbent-hus-
aftener foregår dog i Badstuestræde 17 (The Experiment in International
Living) ca. 20 - 22.

STOF TIL NÆSTE NUMMER INDSENDES SENEST DEN 1. FEBRUAR.

Generalforsamling Dansk Bjergklub

Herved indkaldes til Dansk Bjergklubs 23. ordinære generalforsamling,
der finder sted torsdag den 22. februar 1973 i Virumhallen, Geels Plads
40, Virum, kl. 20 præcis.

I henhold til de nye vedtægters $ 7 er der opstillet følgende
Dagsorden:

Valg af dirigent.

Formanden aflægger beretning.

Kassereren forelægger det reviderede regnskab.
Forslag fra bestyrelse eller medlemmer.

Valg til bestyrelsen.

Valg af revisor.

Eventuelt.

HORNE

Ad pkt. 5: Efter tur afgår Harry Vedøe og Henning Knudsen. Henning har
ikke ønsket genvalg. Bestyrelsen foreslår Knud Christensen opstillet.

Vi henleder opmærksomheden på de nye vedtægters bestemmelse om, at
medlemmers forslag, der ønskes behandlet på den ordinære generalforsam-
ling, må skriftligt være tilstillet bestyrelsen inden 1. februar.

De nye vedtægter er nu trykt og udsendes med dette nummer af tidsskrif-
tet éller særskilt.

BJERGVANDRING I NEPAL

En dansk fjeldvandrers beretning om en 26 dages tur til Dhaulagiri og
Annapurna området i Nepal med "bestigning" af en top på 5700 m som
mål.

Jeg må straks sige fra og sætte ,bestigning i gåseøjne. Det var ikke et
spørgsmål om at klatre, men til sidst kun et spørgsmål om at trække
vejret og sætte den ene fod foran den anden, hvilket for en lavlænder vi-
ste sig at være svært nok.

TF:




![page8.jpg](/1973/DB-1973-1/page8.jpg)
Turen var en fællestur med 14 deltagere, deriblandt en tysk bjergfører,
arrangeret af Sport Schuster i Miinchen, således at hele det praktiske ap-
parat i Nepal gik gennem "Mountain Travel" (Lt.Col. Roberts), som har
monopol på forhandling med de nepalesiske myndigheder. Det vil sige, at
deltagerne kun skulle medbringe personlig udrustning, idet proviant, klatre-
udstyr, soveposer og telt blev stillet til rådighed af "Mountain Travel".

Deltagernes alder var gennemsnitlig 42 (ældste 65 og yngste 20) og de 5
var damer. Der var 12 sydtyskere, 1 svejtser og 1 dansker. Sproget var
en historie for sig. Jeg havde ikke skænket det en tanke, at der kunne
være nogen vanskeligheder der, men da jeg kom med mit bedste skole-
tysk og skulle hilse på de andre i Frankfurt lufthavn, fik jeg den første
af turens mange overraskelser. Jeg forstod ikke et ord af, hvad de sagde.
Bogstavelig talt ikke et ord - og kun een kunne tale engelsk. Jeg stod lidt
og lurede på det og tænkte på, om jeg virkelig skulle have glemt min bør-
nelærdom så fuldstændigt, - indtil det gik op for mig, at de snakkede
Miinchen dialekt og desuden snuppede ordene af, så de knapt kunne forstå
hinanden. Der var kun een måde at få dem til at tale højtysk, og det var
at svare på dansk. Det gjorde jeg på hele turen, og det lykkedes mig ef-
ter 3 ugers forløb at forstå cirka hvert 10. ord, der blev sagt. Iøvrigt
blev jeg omgående ansat som tolk af den tyske bjergfører, der kun kunne
nogle få gloser engelsk.

Rejsen udgik fra Miinchen via Frankfurt med Air India til Delhi og derfra
med RNAC til Kathmandu og videre til Pochara, hvorfra fodturen udgik.

De daglige ruter så således ud:

Pochara - Henja (1040 m)
Henja -  Khare (1700 m)
Khare -… Thirke (1500 m)
Thirke -… Ghorapani (2750 m)
Ghorapani - Tatopani (1250 m)
Tatopani …- Ghasa (2000 m)
Ghasa -… Sirkung (2550 m)
Sirkung -… Jhomsom (2750 m)
Jhomsom - Nhama Phu (4000 m)

Nhama Phu- Højlejr (4600 m)
Thinipeak - Tillichores (5460 m)

Højlejr - Marpha (2700 m)
Marpha -… Lhete (2500 m)
Lhete -… Tatopani (1250 m)
Tatopani -… Chitre (2500 m)
Chitre -… Gandrung (2250 m)
Gandrung - Dhumbus (2000 m)
Dhumbus - Henja

Henja -… Pochara

Der var ca. 8 timers vandring hver dag. På papiret ser det meget enkelt
ud, men det viste sig snart, at det også var et spørgsmål om energi, om
at vandre op-op-op ad stejle bjergsider og atter ned, - at vandre ad tu-
sinder af trappetrin, - og om at vandre upåvirket af, at man synes, at
man ikke kan tage et skridt længere på grund af diarrhe, feber, varme
eller andre ubehageligheder, - om at vandre, når man er så generet af
højden, at man ikke tror det muligt at løfte det ene ben op over det andet,




![page9.jpg](/1973/DB-1973-1/page9.jpg)
- om at vandre gennem junglen, mens regnen siler ned, og blodiglerne
kryber ind gennem støvlernes snørehuller og falder ned fra rhododendron-
bladene og sætter sig fast på hals og ansigt. Det tager en halv snes dage
at vænne sig til det.

Men hele tiden oplever man landet og befolkningen og glemmer hurtigt ube-
hagelighederne.

Man går gennem et overordentlig skønt landskab. Grønne bjergskråninger
med skov øverst, nedefter terrasser med hirse og ris, overalt små lands-
byer, hvor de lavereliggender består af enetages rødbrune huse med strå-
tag, mens husene i de højere liggende dale almindeligvis var i to etager,
hvide med sort skifertag. I nederste etage bor kvæget. I de lavere dale
ligger landsbyerne meget tæt. Man følger stien ind mellem husene, der
ofte har en åben veranda ud mod den. Her lever familierne tilsyneladende
deres daglige liv. Vi så landsbyskræderen sidde ved sin symaskine. Vi så
kvinder sidde ved en udhulet sten og støde majs. Vi så kvinder sidde på
verandaen og lave mad over et åbent ildsted eller afluse hinanden. Vi så
gamle og syge ligge på måtter eller små børn, der sov der.

Foto: V. Goddard.




![page10.jpg](/1973/DB-1973-1/page10.jpg)
Børn var der overalt i alle størrelser, og de mindste blev båret på ryggen
af de lidt større... De stod langs stien og kikkede på os, og hvorsomhelst
vi mødte dem, sagde de: "Namashde", og bøjede hovedet samtidig med at
de satte begge hænder op foran brystet. Vi svarede: 'Namashde" og hilste
ligeledes med hænderne, og så smilede vi til hinanden.

Jo længere vi kom op i højlandet, jo stejlere blev bjergsiderne og jo dybe-
re slugterne. Vi fulgte Gani-Kandaki floden op mellem Annapurna og Dhau-
lagiri. På en eller anden måde hang stien fast på bjergsiden, og heroppe
mødte vi karavaner både af mennesker og dyr - muldyr og mulæsler og
små bitte æsler - belæssede med skind - yak huder - petroleumsdunke,
kasser med alle slags varer, for stien og dyrene var den eneste transport-
mulighed. Mange fåre- og gedeflokke mødte vi. Dyrene var malede med
stærke lilla, gule eller grønne farver, for at ejerne kunne kende dem fra
hinanden.

Den 10. dag kom vi meget støvede og tørstige frem til grænsebyen Jhom-
som. Det første vi så på pladsen foran husene var en nedstyrtet flyvema-
skine. Ved nærmere eftersyn var det klart, at den havde ligget der længe,
så vi interesserede os ikke så meget for at undersøge den, som for at
undersøge, om der skulle findes noget øl på stedet. Lige overfor flyet lå
et tibetansk spisehus. Vi gik ind med store forventninger - og så var jeg
arme dansker lige ved at blive lynchet - det eneste drikkelige, der fandtes
- og som det senere viste sig - i hele byen, var Ceres maltøl på dåse.
Hvordan og hvorfor disse par dåser havde forvildet sig herop på verdens
tag er ikke godt at vide. Nepaleserne rørte det ikke. De drikker raksi,
risbrændevin, og de enkelte fremmede, der kommer, ville vel nok fore-
trække lidt stærkere varer.

Det landskab, vi havde gået igennem de sidste par dage, var tørt og brunt,
og vegetationen var efterhånden temmelig sparsom. Vejen var meget let,
da vi fulgte flodsengen, selvom vi nu og da måtte ud at vade. Vejret havde
været strålende, men nu blæste en kold, stærk og tør blæst. Vi var kom-
met i læ i en gård, hvor vi slog lejr. Lige overfor lå en "touristlodge"".
Det lød besnærende, men det var en garageagtig bygning med et bord og
nogle stole samt et ildsted. Her slog vi os ned, da blæsten tog til.

Jhomsom består af en samling huse, bygget tæt sammen for at modstå vej-
ret. Desuden på den anden side af floden af nogle mere officielle bygninger:
herberg, tibetansk spisehus, kaserne til Ghurka soldaterne samt flyve-
plads. Man bliver i Jhomsom standset af myndighederne og frataget sit
trekking-pas, når man skal op i bjergene. Det er forbudt fremmede og ik-
ke troende at gå videre mod Tibets grænse og den hellige by Mhuktinah.

Den næste dag i strålende sol går vi op mod Thinipeak ad en smal sti,
der åbenbart også anvendes af yakokser, som vi ser her for første gang.
Vi er nu iklædt bjergtøj, hidtil har vi gået i shorts og lette vandrestøv-
ler, men her er der koldt, og sneen begynder at vise sig.

Ved frokosten den dag sker et uheld. Sirdar'en får hældt kogende vand ned
ad benet. En af sherpaerne smører hurtigt et par æggeblommer på - gam-
melt husråd på de kanter - så får vi givet ham lidt smertestillende og
får ham transporteret ned i dalen på en hurtig fremstillet båre. Der lå

et tibetansk flygtninge hospital dernede.

Senere går vi videre opad mod Nhama Phu - en slugt med et vandløb,

10.




![page11.jpg](/1973/DB-1973-1/page11.jpg)
hvor vi vil lægge hovedlejren. Mellem 3900 og 4000 m begynder højdesygen.
Vi stiger over 1000 m på 4 timer, så det går jævnt op, men det er tørt,
solen brænder, og vi er lige over trægrænsen, så der er ingen mulighed
for skygge.

Men når man forsigtigt løfter hovedet og kigger rundt, så ser man over
en dyb slugt klipper - sne - gletschere og toppe på mellem 7 og 8000 m.
Det er nordsiden af Nilgiri og Annapurnamassivet. På den anden side af
dalen, vi kommer fra, Dhaulagiri med Tuchse foran. Det er stille, men
en gang imellem lyder der et brag derovre fra - "avalanche" siger sher-
paen. Han havde ledsaget en svejtsisk expedition tidligere. Og vi ser en
sky af sne og is stå tilbage mod den blå himmel. Højt over det hele svæ-
ver en kæmpestor fugl, lammegribben.

Nogle af bærerne går ned igen om aftenen. De bryder sig ikke om højden,
og desuden har vi efterladt det meste af vort grej nede i Jhomsom, da vi
kun skal være heroppe i fire dage. At bærerne ikke kan lide at være her-
oppe, undrer mig ikke. Jeg har været nysgerrig efter at vide, hvordan
højden indvirker på mig. Det ved jeg nu. Migræne er simpelthen ingen-
ting ved siden af denne hovedpine, men da jeg får set, hvor hårdt vor
yngste mand er angrebet, synes jeg pludselig, at jeg er i fin form.

Næste dag skal vi så 4 timer og 800 m længere op, og klog af skade hol-
der jeg mig bag de langsomst gående, og op kommer vi over morænebak-
kerne og ser hvordan vegetationen forsvinder lidt efter lidt. Oppe ved lej-
ren var der bare sten og sne, men på vejen op iagttog vi bl.a. afblom-
strede arktisk rhododendron og edelweis. Vi mødte en hel hvid yakokse,
men ellers var der tilsyneladende bare os og gribbene på bjerget.

Det stak og prikkede i fingre og tæer, og hovedet skulle man helst holde
på, så aktiviteten i lejren den aften begrænsede sig til at planlægge næste
dags toptur. Det var et pas på 5400 m og en top på 5700 m, og vi bereg-
nede ca. 8 timer til turen. Vi krøb ud i den kolde, mørke morgen ved
femtiden og begav os opover i to hold. Det var frostkoldt og måneskin,
så man lige kunne skimte konturerne af de kamme, vi skulle op over. Så
kom solen, og selv om den iskolde blæst oppe fra passet stadig tog til,
blev vi dog hurtigt varme, selv om man måtte prøve at bevæge sig så
lidt som muligt under opstigningen. Det bliver hurtigt en vane at trække
vejret forsigtigt, for vejrtrækningen er jo pludselig noget man må tænke
på.

Ved 13-tiden er vi oppe i passet og ser ud over Annapurna massivets
nordside og ind over Tibets højslette. Hele horisonten rundt bjergtoppe
som vi er højt nok oppe til at se ud over. - Fantastisk! Sol og klart
vejr - Dhaulagiri - Tusche-Nilgiri kammen - for blot at nævne nogle.

Jeg forsøger ikke at gå videre, men vi kan se den anden gruppe på vej
op til toppen gennem sneen deroppe.

Senere kommer de ned det ene reblag efter det andet og går videre ned
til lejren. Der mangler dog stadig et hold. Der går en times tid, så ser
vi højt oppe på bjerget tre prikker bevæge sig langsomt nedefter. Det er
to sherpaer og vor yngste mand, som hænger mellem dem. Den tyske
bjergfører og svejtseren går dem i møde, og sammen bringer de nu den
halvt bevidstløse mand ned til højdelejren, hvor han får det lidt bedre,
og næste dag er han i stand til at gå ned til Marpha sammen med os

11.





![page12.jpg](/1973/DB-1973-1/page12.jpg)
andre. I Jhomsom fik vi vore trekking-permits tilbage. Det foregik på den
måde, at vi skulle kvittere for modtagelsen, men vore navne stod med ne-
palesiske skrifttegn, og soldaten kunne ikke latinske bogstaver, så hvem
der skrev under på hvis pas, kunne hverken soldaten eller vi vide. Bureau-
krati er åbenbart ikke en hjemlig opfindelse. Nu var vi på tilbagevejen, og
vi fulgte dem samme rute til Tatopani, hvor vi lå over en dag og bl.a.
badede i varme, svovlholdige kilder. Her overnattede vi i et indfødt her-
berg. En mig ukendt race store flade edderkopper nærmest tapetserede
væggene, så jeg flyttede forsigtigt soveposen ind mod midten af rummet
og pustede lyset ud. Så kunne man i det mindste ikke se dem. Et får ved
siden af mig brægede det meste af natten. Henimod morgen blev det tavst,
og da solen stod op, så jeg skindet ligge til tørre udenfor. Man skulle fej-
re nepalesisk nytårsfest om aftenen.

Iøvrigt blev jeg budt på hash af nogle unge europæere, der lå på gulvet i
det ene hjørne af rummet. Jeg nøjedes dog med en slurk indisk øl, men
sad og snakkede med dem. De gik fra landsby til landsby, og da overnat-
ningen var gratis, og maden rørende billig i disse herberger, klarede de
sig tilsyneladende udmærket. Hash kan de få overalt.

Vi gik gennem rhododendron skove og jungle i næsten to dage. Stien var
for det meste ganske smal og ikke helt let at finde hernede i mørket.
Desuden gik det meget stejlt både op og ned - i særdeleshed ned, men
sådan set var det en spændende vandring, da der jo fandtes forskellige
dyr herinde, vi så og følte nu mest de små blodigler. Man havde fortalt
os, at slanger ikke var noget problem. Det var de heller ikke. Først da
vi kom ned og sad om bålet den sidste aften, blev det oplyst at - ja,
selvfølgelig var der giftslanger i området.

Ved dette sidste lejrbål tog sherpaer og bærere afsked med os ved at
danse og synge deres folkesange for os.

Det var en meget smuk afslutning på et samvær med disse mennesker,
som vi var kommet til at holde af på grund af deres ligefremhed og ven-
lighed mod os for dem fuldstændig fremmede mennesker. Vi var venner,
da vi skiltes fra dem på flyvepladsen i Pochara.

V. Goddard.

Litteratur:
Jagdish M.S. Amatya: Pochara Valley.
Trekking in Annapurna-Dhaulagiri Area.
publ. Oct.70 Kathmandu.

Devendra Raj Upadhyay: Nepal an interesting account to
Foreigners.
publ. Dec.7i by Dept. of information - Ministry of Communi-
cation, HMG-Nepal.

Kort: Annapurna & Dhaulagiri Himal, scale 1:250.000
1971 Dr. Harka Gurung.
(Dette er en kortskitse)

Nepal - et udviklingslands geografi af Johs. Humlum.
Gads Forlag - Kbhn. 69.

12.




![page13.jpg](/1973/DB-1973-1/page13.jpg)
GRØNLANDSKRONIK

Det dybtfølte HJERTESUK, som fremkom i sidste nummer af tidsskriftet har
ikke forgæves appelleret til læserne. Fra en deltager i to ekspeditioner til
Angmagssalik-området i Østgrønland har vi modtaget en bestigningskronik,
som vi her bringer med en tak for den håndsrækning, dette betyder for
fremtidige ekspeditioner til området.

1966

Deltagere: Steen Andersen, Sven Lystbæk, Laurids Madsen, Irma Tilly,

Christian Tilly, Eugen Meier, Erik Frederiksen.

Basislejr: I Isdalen ca. 1,5 km fra bunden af Ikerasaussaq fjorden.

Bestigninger:

i:

Top 1150, "Tronstolen". 21.-7.-66. Ikke angivet på Geodætisk Instituts
kort. I det væsentlige let, enkelte steder middelsvær klatring på klip-
pegrat. (SL, EM, EF).

2. Top 1600, "Snetop" ("Hvidtop"). 24.-7.-66. På grund af det ringe sne-
dække i 1966 gav isfaldene på den store gletscher visse steder vanske-
ligheder. (LM,EM, EF, SA).

3. Top 1550. 26.-7.-66. Fra Isdalen op gennem en dal direkte mod toppen.
Herfra gennem en isrende til graten sydøst for hovedtoppen.

(CT, IT, SA, EM, LM, EF).

1972

Deltagere: Laurids Madsen, Birgit Storm, Irma Tilly, Christian Tilly,

Inge Frederiksen, Erik Frederiksen.

Basislejr: I Siorakdalen, ca. 1 km fra bunden af Siorakbugten.
Bestigninger:

4.

5.

|?

I>

Qingaq, 1061 m. 18.-7.-72. Toppen har sandsynligvis tidligere været
besteget. (CT, IT, LM, BS).

Sadlen mellem top 1250 og top 1000. 20.-7.-72. Klippegraterne, som
fører fra sadlen til toppene 1250 og 1000 ser vanskelige ud.
(CT, IT, LM, BS, EF).

"Sioraks østkam", ca. 1000 m. 22.-7.-72. Det punkt, der blev nået,
ligger omtrent der, hvor Geodætisk Instituts kort angiver at det høje-
ste punkt er (1100 m). Både i den østlige og i den vestlige ende af
graten findes imidlertid punkter, der er højere end det, som blev nået,
og som skønnes til ca. 1000 m. (CT, IT, BS, IF, EF).

"Sioraks vesttoppe 2 og 3". Ca. 1100 m. 24.-7.-72. Sioraks vestgrat
har tre klart adskilte toppe. Ingen af dem er angivet på Geodætisk In-
stituts kort. De to vestligste (1) og (2) er snetoppe, medens (3) er en
klippetop. Graten mellem (2) og (3) består overvejende af klippe og er

LER





![page14.jpg](/1973/DB-1973-1/page14.jpg)
til dels eksponeret, men ikke vanskelig. Top 1250 ('"Stortoppen") er ad-
skilt fra (3) af et dybt hak og blev ikke besteget. (CT, LM, EF).

"Trekanttoppen'"". Ca. 1500 m. 30. /31.-7.-72. Navnet stammer fra den
karakteristiske trekantede topdrive. Bestigningen blev gennemført fra en
bivuak nær randen af den gletscher, der ligger øst for trekanttoppen.
Selve gletschertungen giver ingen problemer. I isfaldet umiddelbart nord
for toppen er der visse steder risiko for stenslag fra klippevæggene,
men det er iøvrigt ikke vanskeligt.

Toppen synes ikke at være tilgængelig ad andre veje end sydvestgraten,
som er en snegrat. I den øverste del er graten stejl og eksponeret med
overhængende driver. Toppen selv er fuldstændig dækket af sne med
overhængende driver mod syd og øst. Ingen varde bygget. (CT, LM, EF).

9. "Sioraks vesttop 1", Ca. 1100 m. 2.-8.-72. (CT, IT, LM, BS).

|æ

Kortskitsen er tegnet på grundlag af Geodætisk Instituts kort nr. (65 O.
1 A) - (65 &. 1 B) - (66 O. 2 N) og (66 O. 2 0) korrigeret ved hjælp af
luftfotos nr. (A 36 L/156) - (A 36 L/158) - (A 36 L/158) - (GRE - 33 -
114) - (GRE - 33 - 116) - (GRE - 33 - 78) og (GRE - 33 - 80).

6.-12.-1972,

Erik Frederiksen

14.




![page15.jpg](/1973/DB-1973-1/page15.jpg)
KORT sagt UHELD

Midt i Lairo-jokkens delta retter vor helt sig op og kigger sig lidt bekym-
ret omkring - Svante Lundgren havde sandelig ret, jokkerne her nede ved
Pieskehaure er sandelig barske. For en sikkerheds skyld må vi nok helle-
re skæve lidt til kortet, mens vi står fast og solidt. - I det tidlige mor-
genlys kl. 3 kan han blot ikke se detaillerne på kortet ordentligt gennem
kortmappens slidte plastic, så han tager kortet ud. Efter selv at have
gransket et øjeblik, rækker han det til sin kammerat: "Tror du ikke, at
vi .." - I samme øjeblik har et vindstød taget tilløb oppe fra Sulitjelmas
Stortop og samler fart og kraft ned over Salajegnas is og .. Huhh .. lig-
ger kortet i den hvirvlende strøm og er i fart ned mod Piteelvens kraft-
værker.

Hvad gør man i sådan en hysterisk situation, - selvfølgelig - man bander
højlydt og svovlduftende i flere minutter, og hvad så? Man kan naturligvis
vende om og vandre tilbage ad samme rute, som man kom, men det vil
være noget af et antiklimaks. Den anden mulighed, som egentlig også vil-
le være anbefalelsesværdig, selvom man vender om, er at tegne en kort-
skitse.

Dette er vore helte naturligvis i stand til, da turen er grundigt forberedt
hjemmefra, så kortdetaillerne kan huskes nogenlunde. I første omgang pla-
ceres områdets grænser i forhold til hinanden, veje, røsede ruter, grænse-
afmærkninger m.m. Dernæst placeres søer og vandløb. Dette er faktisk det
vigtigste, da disse opdeler terrænet i geometriske figurer, som så kan fyl-
des ud med de øvrige signaturer. Når man stikker kortets hovedlinier ud,
må man huske at søge at bruge en bestemt målestok, da det hele ellers
går i fisk, og endelig skal man sørge for at oversigten ikke tabes gennem
for mange detailler. Sæt kun det nødvendigste på skitsen - så bliver der
færre fejl til at forvirre.

Et råd at følge på forhånd: Studer kortet. Læg det til side. Tegn en skitse.
Kortet frem igen. Korriger skitsen. Smid den væk. Tegn en ny. Bliv ved
- længe.

12346 6 F
lists

km

15.





![page16.jpg](/1973/DB-1973-1/page16.jpg)
Da dette indlæg skal danne 1. del af en serie, skal vi straks imødegå vor
bistre kritiker, fjeld- og bjergræven NN, hvis første indvending er, at si-
tuationen er fuldstændig usandsynlig. Intet fornuftigt menneske opfører sig
så fjollet, - tabe sit kort - PJAT.

Hertil skal blot bemærkes, at situationen er bygget op over en autentisk
begivenhed i Sarek, juli 66. Vi har blot gjort den noget mere sandsynlig,
idet situationen dengang var endnu mere fjollet, ligesom deltagerne dengang
tilsyneladende ikke kendte løsningen på problemet.

Den anden indvending er, at løsningen er så fuldstændig elementær. - Det
er den også - hvis man har tænkt på den i forvejen. Det er ofte den detail-
le, som udgør forskellen på en ubehagelig og en direkte farlig situation.

Steen Ole & Asger.

M.B. 72. (Mont Blanc 72)

Hvordan det også kan gøres.

Det hele startede i 1968, da min ven Jørgen Bjørno og frue var på ferie i
Frankrig. Deres tur faldt forbi Chamonix, hvor de i kikkert fra Aig. du
Midi kunne se toppen nærmere an på Mont Blanc og der pludselig fik øje
på op til flere rebhold på vej op eller ned. Da slår det ned i Jørgen:
hvorfor og hvordan kommer disse mennesker der, og er det enhver, der
kan gøre dette? Det må undersøges.

Jørgen kontakter sin bror Richardt, sin ven Preben og undertegnede, om
det var noget for os at være med til, vel vidende at sådan noget løfter
man bedst i flok, og vi gik med på planen.

Derefter skriver Jørgen til guide bureau i Chamonix og får tilsendt materi-
ale om forhold og ruter, hvor man anbefaler os den rute, vi følger. Jør-
gen udarbejder derefter et kompendium indeholdende nødvendig oplysning
om turen og opfordrer os til at give et skriftligt svar samt en filosofisk
begrundelse for at tage med på turen.

Første M.B. 72 møde indkaldes til den 31. oktober 1970, hvor vi taler
det hele igennem og fordeler opgaver.

Jørgen får til opgave at kontakte F.D.F.eren Finn Tolborg, som ligger
inde med en film taget på omtalte tur.

Jørgen og Preben går igang med at få detaljerede kort fra området, hvor-
efter der bliver bygget en model i papmaché og gibs af hele Mont Blanc
massivet i 1:20.000, ca. 1 m2 stor ialt (se foto).

Richardt som er tidl. svæveflyver og med kendskab til vejrlig får til op-

16.




![page17.jpg](/1973/DB-1973-1/page17.jpg)
gave at udarbejde en rapport om vejret i området de sidste 3 år, for at
finde det bedst egnede tidspunkt.

Preben får til opgave at være M.B. 72 kasserer og at oprette en konto,
hvor der af hver skulle opspares 2.000 kr. inden april 72.

Richardt og Preben får tilsammen opgaven at undersøge mulighed for køb
af udstyr samt priser på samme.

Jørgen laver udstyrsliste, lige fra undertøj til hue og vanter, samt fra
lommekniv til isøkse.

Undertegnede fik til opgave at sørge for konditionsprogram, samt at under-
søge muligheden for gennem Dansk Bjergklub at få nogen vejledning i måden
at færdes på et bjerg.

Iøvrigt aftaltes at følgende møder skulle afholdes: Februar 71 møde med
Finn Tolborg. April 71 M.B. møde. Oktober 71 M.B. møde. Marts 72
weekend-tur til Norge. Juni 72 Hærvejsmarch. Juli 72 Mont Blanc besti-

ges.

Februar 71.

Mødet med Finn Tolborg og hans film blev meget fascinerende, og vi blev
endnu mere begejstrede for opgaven.

Det skal nævnes, at vi selvfølgelig alle fire havde vore koner og børn at

tage hensyn til, og idet vi ville blive for mange med alle børnene, enedes
vi om at kun vore koner skulle med, og de måtte så selv finde på noget,

mens vi var på toppen.

April 71.

Var udelukkende baseret på, at vore koner skulle være med på planen, og
de var derfor forud blevet opfordret til at give en skriftlig erklæring for
eller imod, at manden gik på sådan en tur. Og hvilket møde blev der ikke
ud af det! Jeg tror aldrig vi har diskuteret så meget hverken før eller ef-
ter, men vi kom da afsted alle, undtagen een.

Oktober 71.

Formede sig noget anderledes end ventet, mødet blev først afholdt i novem-
ber. Jeg havde forinden deltaget i Dansk Bjergklubs aftenskolekursus, for
om muligt at få lidt at vide om, hvordan sådan noget gøres, og det fik jeg
i så rigeligt mål, at jeg nu er medlem af klubben og deltager i A.G. arran-
gerede klatreture. Men dengang til mødet havde jeg formået, imod selvføl-
gelig at give en god middag, at få Peter Søndergaard til at give mine ven-
ner et lynkursus i rebteknik og foredrag om udstyr, samt at vise nogle
billeder fra sine tidligere aldeles dejlige ture. Vi prøvede også lidt prak-
sis i Farum Grusgrav med abseiling, og lidt rebteknik. Det var alle meget
glade for, og vi takker alle Peter; vi fik brug for det.

Marts 72.
Vor weekendtur til Norge blev ikke til noget. Mødet blev istedet lagt i Påsken,

17.





![page18.jpg](/1973/DB-1973-1/page18.jpg)
hvor vi fik gået en tur langs kysten fra Tranum til Bulbjerg ca. 25 km hver
vej. Vi bivuakerede om natten, hvad ingen af os havde prøvet siden spejder-
tiden, for ca. 15 år siden, og selv om vi havde 15 - 20 kg hver på ryggen
gik turen godt, men ikke uden vabler.

Juni 72.

Tog Jørgen, Preben og Richardt på Hærvejsmarch og gennemførte med me-
dalje 2 x 40 km på en weekend. Jeg selv deltog i Kulsviermarchen på Sjæl-
land, og gennemførte ligeledes med medalje 2 x 40 km.

Juli 72.

Endelig kom dagen hvor vi skulle afsted; tøj, udstyr og alt var klar. Des-
værre måtte Richardt melde fra grundet omstændigheder jeg ikke skal kom«
me ind på her. Men afsted kom Jørgen og hustru Betty, Preben alene, og
undertegnede med hustru Kirsten. Turen gik godt til Chamonix, hvor vi
var mandag den 17.7. kl. 12. Vi fandt en campingplads i Les Bossons,
ganske lille og hyggelig.

Derefter fik vi kontakt med vor guide og fik lejet støvler og steigeisen til
Jørgen og Preben og aftalt møde næste morgen. Tirsdag mødtes vi kl. 7.30
for at køre til Les Houches, 10 km fra Chamonix, hvor vi tog svævebanen
til et lille forbjerg, der hed Bellevue i 1800 m højde. Derfra skulle vi med
tandhjulsbane et stykke af vejen til Le Nid d"Aigle. Da toget ikke kørte
længere, skulle vi fortsætte til fods. Nu var vi dagen i forvejen blevet
spurgt af guiden, om det skulle gå langsomt eller stærkt eller midt imel-
lem. Vi havde ment, vi nok kunne klare midt imellem. I begyndelsen syn-
tes vi, det var et latterligt langsomt tempo vor guide lagde ud med, men
det skulle snart vise sig at være alt rigeligt for os. Efter en times van-
dren med megen pusten og stønnen nåede vi frem til en faldefærdig hytte
på venstre hånd, som vi troede var Téte Rousse, men som viste sig at
være Ie Nid d"Aigle, som kun ligger i 2364; vort første mål var Tå&te
Rousse, som lå i 3167. Efter megen pusten og sveden nåede vi da også
frem som beregnet ca. kl. 11. Vor guide gjorde os bekendt med, at vi
havde slæbt for meget med i rygsækkene, og mente at vi skulle lade noget
af det blive her i hytten, for han ville på nuværende tidspunkt anbefale os
at tage samme vej tilbage, hvor vi så kunne få vore sager med igen. Den
tyggede vi lidt på, men blev enige om at fortsætte som planlagt med ned-
tur over Les Bossons gletscheren. Derefter skilte vi os af med alt det o-
verflødige som f.eks. dåseøl, termoflasker, omslag til vanddunke og der-
foruden "åd" vi alt det mad, vi kunne og gav resten væk.

Efter et godt hvil skulle vi videre, og nu var det en, 70? stigning til Gouter
hytten, vi skulle igang med.

Den havde vi hjemmefra regnet med var det sværeste på hele turen. Vi
skulle i reb nu, Gerard tog Preben, og jeg førte Jørgen. Efter at have
passeret en sneside kom vi til noget klippe. Det var nem klatring I - OI+
vekslende hele tiden, dog havde Jørgen lidt svært ved at vænne sig til
denne form for klatring, men det gik når jeg blot sikrede ham på en top
de mest ekstreme steder.

Der gik ca. en time, så begyndte den megen mad, jeg havde ædt" i Téte

18.




![page19.jpg](/1973/DB-1973-1/page19.jpg)
Rousse hytten at melde sig i den anden ende. Jeg slog det hen i første om-
gang, men det vendte grufuldt tilbage. Så stod jeg der med stærk trafik i
begge retninger og måtte gøre noget? Vi fandt et sted, hvor jeg ved at
traversere lidt om et hjørne, og sikret af Jørgen, kunne komme til at
forrette min nødtørft. Desværre havde jeg fået placeret mig i vindsiden,
således at Jørgen næsten blev bevidstløs af "gasse"" og truede med at slippe
tovet, men det gik og det lettede. Et stykke tid senere kom 4 tyskere
buldrende og bragende nedefter, hvor vi pænt gik til side, men hvor den
ene absolut skulle vade på mit nye tov, også med steigeisen på. Der blev
jeg hidsig og bandede hele denne turistrute langt væk.

Nå, det gik nu hurtigt over, for pludselig blev luften flænget af et lyn og
et tordenbrag, og der kom også hagl; opslugt af klatring havde tordensky-
en nærmet sig bagfra. Det blev dog ikke til ret meget mere, og lidt efter
fik vi øje på hytten 100 m over os, samt Preben der stod og ventede på
os, og da vi kom helt derop, så vi at han stod med to kopper varm the.
Aldrig har det smagt så godt, som efter de 4 timers "knokle klatring"".
Aig. du Gofliter hytten 3.817 m var nået, der skulle vi overnatte. Vi spurg-
te Preben, hvornår de var kommet op og hvordan turen var gået. De var
der kl. 15, en time før os, og Gerard havde lagt sig for at hvile; men tu-
ren op kunne Preben ikke fortælle meget om, fordi det var gået så stærkt.
Jørgen og jeg havde dog fået tid til også at nyde turen og udsigten. Vi tal-
te lidt med de forskellige deroppe, blandt andet en englænder, som havde
prøvet at nå toppen dagen før, men måtte opgive på grund af vejret, og
var nu på vej igen, så vi tænkte vort, og så ud på vejret, som var over-
skyet her til aften. Med uro i sjæl og krop gik vi til køjs kl. 20, for alle-
rede kl. 2 onsdag skulle vi jo afsted igen. Vi kunne ikke sove; lå lidt og
snakkede, og blev tysset på af en japaner som, da han faldt i søvn snorke-
de, så vi andre nervøse slet ikke kunne sove. Jeg for min part vågnede
nogle gange med et spjæt, med mareridt om, at vi alle var ude i et stort
styrt. Jeg er nu bagefter tilbøjelig til at tilskrive det den tynde luft samt
begyndende højdesyge. Pludselig kommer der een buldrende i mørket ude
på gangen, kastende op nogle gange. Han havde sikkert fået højdesyge, og
det gjorde jo ikke kvalmen mindre. Men klokken blev heldigvis snart 2, og
alle tørnede ud. Små gasblus på væggene blev tændt, så man kunne orien-
tere sig, nu var det om at få tørt varmt tøj på. Udenfor var vejret det
bedste, det kunne være: helt vindstille, klar himmel og med ca. 5? frost,
akkurat som Richardt's vejrberegninger over de sidste 3 år havde fortalt,
at netop denne dag den 19. juli, var den eneste, som ikke var blæsende
eller overskyet. Endnu engang var vi heldige, alt gik godt.

Efter at have fortæret morgenmåltidet, som Gerard iøvrigt fremskaffede
fra køkkenet med de søde damer, fik vi hurtigt tøj på og spændt vore
steigeisen på. Så gik turen i buldrende mørke og knitrende sne, og kun
sne omkring os. Alle reblagene var forsynet med pandelygter, men des-
værre havde jeg under ompakning fra min klatresæk til store rygsæk fået
forlagt batterilygten på vor lejrplads, men det skal siges, at det havde
også sin charme, at gå der i buldrende mørke, hvor vi hele vejen, så
langt øjet rakte, kunne se disse lysende orme bevæge sig langsomt opef-
ter. Vi var delt som dagen i forvejen, og der skulle ikke gå lang tid før
det klassiske uheld skulle ske, når man går med steigeisen. Efter at ha-
ve fået en af piggene ind i bindingerne på den anden støvle, stod jeg i bog-
staveligste forstand direkte på hovedet, og med rygsækken krænget ned

19.





![page20.jpg](/1973/DB-1973-1/page20.jpg)
Skalamodel af Mont Blanc

over hovedet, og jeg havde det største besvær med at komme op igen. Det
kostede noget luft.

Det gik stadig opefter og opefter, og luften blev tyndere og tyndere, bare
det at skulle snøre støvler fik hjertet til at banke, som om man løb af-
sted med fuld fart, men hele skroget holdt til det. Vi kom til Vallot hyt-
ten i 4.362 m højde, efter gentagne hvil og pusten, og et kvarter efter at
Gerard og Preben var ankommet.

Klokken har været omkring 6.00 på det tidspunkt, og vi fik lidt mad af
medbragte klemmer, samt lidt varm the som vi havde købt i dyre domme
i hytten. Jeg for min part var blevet mere dårlig, og havde så absolut in-
gen appetit, kunne lige akkurat klemme noget the ned. Efter en halv times
tid skulle vi videre, og det gik for min part med nød og næppe til vi kom
til ca. 4.600 m højde, der var jeg så plaget af svimmelhed og opkastnings-
fornemmelser, samt rystende på ben og hele kroppen at jeg måtte sige
"jeg kan ikke mere". Højdesygen havde fået et godt tag i mig, Gerard
foreslog, at jeg tog mig et godt hvil og derefter gik tilbage til Vallot hyt-
ten, for at vente på dem til de kom tilbage. Dette gjorde jeg, og jeg be-
fandt mig straks bedre i lavere højde. Der skulle,ikke gå mere end en ti-
me, så kom Preben, helt grøn i hovedet. Han havde heller ikke kunnet nå
toppen. Vi hvilede os til Gerard og Jørgen kom tilbage, en time senere og
havde været på toppen af Mont Blanc 4.810.

Jørgen fortalte, at det næsten var ubeskriveligt, hvad man følte ved at stå
på toppen af Europas tag, og kunne se ud over det hele. De brugte da og-
så 10 min. af deres tid til at filme og fotografere i.

Nedturen over Les Bossons Gletscheren skulle blive en oplevelse for sig
selv. Det startede med, at vi gik ned i en enorm stor gryde lige neden-

20,




![page21.jpg](/1973/DB-1973-1/page21.jpg)
for Vallot hytten, og da vi havde gået lidt, mente Gerard, at vi godt kunne
tage vore steigeisen af, dog beholdt han sine på, for at virke som bremse,
for nu havde han taget os alle tre i et reb, med mig forrest, fordi jeg var
kommet helt til hægterne igen, og var den mest friske. Derefter kom Pre-
ben og så stakkels Jørgen, som var totalt pumpet efter turen til toppen.
Nå, men vel lettet for steigeisen gik det hurtigt nedefter. Når det gik for
stærkt, styrtede Jørgen omkuld, ude af stand til at styre sine ben, men
Gerard var der med det samme: up-up-up, go-go, okay, Ole' go, og så
gik det nedefter stadig i denne enorme gryde. Men snart skulle gletscheren
begynde at vise tænder. Vi kom forbi formationer i is og sne, der dannede
tårne og blokke så store som "SAS" huset. Og havde det ikke gået stærkt
før, så gik det i hvertfald stærkt, da Gerard fortalte os, at for 14 dage
siden var en sådan klods væltet, og havde desværre taget en mand med
sig, så uanset hvor trætte vi end var, kunne vi faktisk løbe. Med det re-
sultat at jeg faldt og kørte på enden nedefter, og trak de andre med mig,
det gik da meget bedre syntes vi, men Gerard råbte, samtidig med at han
løb med steigeisen på, og forsøgte at stoppe os: stop-up-up-up, go.

En af gangene lykkedes det også mig at stoppe med det samme, med det
resultat, at jeg fik dem allesammen ned oven i hovedet. Det skulle snart
vise sig, hvorfor vi ikke måtte køre med rasende fart nedefter. For et
sted var der en forskudt spalte, således at vi kunne være kørt, lige ud i
en 3-4 m bred og 100 m dyb spalte, men med lidt sikring, og et stort
hop, kom vi alle over en efter en. Dette gentog sig nogle gange, mere el-
ler mindre besværligt.

Vel over det værste kom vi frem til Ref. des Grands Mulets, hvor vi tro-
ede, at vi skulle have et godt fortjent hvil. Men Gerard gjorde os bekendt
med, at han samme dag skulle afsted igen, på en klatretur som guide, og
at vi faktisk var lidt sent på den. Så efter et hurtigt hvil, gik det løs igen,
og nu skulle vi passere den sidste del af gletscheren. Lidt dramatik kom
vi ud på, da vi lidt efter faktisk tabte sporet her i den bare is, hvor det
ikke kunne ses, hvor de andre havde gået. Og for at det ikke skulle være
løgn, oplevede vi også at gletscheren højlydt knagede og bragede under os.
Den sidste del af gletscherturen foregik også i løb, for der var konstant
fare for is og stenskred, men det gik, og vel på fast grund igen kunne vi
binde os ud af rebet, og nu trave de 2 sidste timer ned til svævebanen,
hvor vore koner til vores overraskelse tog imod os. De havde kunne følge
os den sidste times tid i kikkert. Klokken var blevet ca. 15 onsdag den
297772.

Efter at have betalt Gerard for turen, samt takket ham, trods vor vrede
ind imellem, når han jagede på, tog vi afsked med ham. Han havde ført
endnu et holdt velbeholdent igennem, vi var det sjette i år, og de eneste
danskere. Han havde iøvrigt ikke hørt om, at nogen danskere havde gjort
det før. Turen sluttede med nedturen fra Plan de 1'Aiguille 2.308 m med
tovbane til Chamonix.

Og hvad har vi så fået ud af det, foruden en film på en halv time og et
væld af billeder? Jørgen er blevet overbevist om at det kunne ""man" også
gøre, og bedyrede på stedet, aldrig at ville gøre dette igen. Men allerede
et par dage efter aftalte vi, at skulle mødes i Norge til næste sommer, for
der sammen med vores familie at dyrke bjergene igen. For Prebens og mit

va





![page22.jpg](/1973/DB-1973-1/page22.jpg)
vedkommende, sidder der jo en trang til at prøve igen efter skuffelsen der-
oppe. Men vi må vel vente til 74, før vi prøver igen, selvom Preben var
parat til at prøve allerede, da vi var dernede.

Alt i alt en pragtfuld udfordrende og oplevelsesrig tur, som ingen af os vil-
le undvære.

Ole Jensen.

Dansk Fjeldvandrerklubs generalforsamling

Virumhallen den 31. oktober 1972.

Efter formanden, Kirsten Kempels velkomst til forsamlingen valgtes Harald
Møller til dirigent. Af formandens beretning refereres:

God aktivitet i klubben i det forløbne år, med god deltagelse til møder og
ture. Klubbens medlemstal er gået op fra 182 sidste år til nu 195.

Bladsammenarbejdet med Bjergklubben efter bestyrelsens mening meget til-
fredsstillende. 7 fællesnumre udkommet.

Områdekartoteket er småt kommet igang. Man opfordres til at få indsendt
skemaerne i udfyldt stand, så kartoteket virkelig kan blive til hjælp for
medlemmerne.

Klubbens bibliotek er foreløbig ikke særlig righoldigt, men Bjergklubbens
bibliotek giver mulighed for udlån til DFKs medlemmer af faglitteratur,
der ikke kan fås andre steder.

På Grønland er der sket en glædelig udvikling, fjeldvandrermæssigt og pris-
mæssigt. Alle hidtidige ture er gået planmæssigt og uden uheld af nogen art.
Dette skulle gerne fortsætte, og man har derfor fra bestyrelsens side stil-
let krav om, at alle grønlandsrejsende skal have erfaring i fjeldvandring el-
ler tilsvarende erfaringer, og udstyret skal være i orden. Grønland er ikke
for førstegangsvandrere. Tur til Grønland i 1973 gennemføres også, såfremt
tilstrækkeligt mange interesserede melder sig.

Bestyrelsen har arbejdet med ideen om et Fjeldsportsforbund bestående af
alle fjeldsportsinteresserede foreninger. Tiden til oprettelse af et sådant
forbund formentlig ikke helt moden, men der arbejdes videre med planen.

Samarbejdet med Bjergklubben er gået godt i en positiv ånd og med gensi-
dig respekt. Der er oprettet et kontaktudvalg til koordinering af arbejdet.

Aftenskolearbejdet går godt. I efteråret oprettet 2 hold a 18 deltagere.

Efter formandens beretning havde bl.a. Bjergklubbens formand ordet, og
han omtalte Bjergklubbens bibliotek. Medlemmer af DFK kan låne bøger

22.




![page23.jpg](/1973/DB-1973-1/page23.jpg)
mod at løse et lånerkort til kr. 10,-. Takkede iøvrigt formanden for godt
samarbejde.

Kassereren fremlagde regnskabet, der efter et par forespørgsler blev god-
kendt. Budgettet for kommende år fremlagdes. Kontingentet foreslås uæn-
dret. Budget og kontingent vedtaget.

Ved valgene blev Steen Ole Andersen enstemmigt valgt til formand. Iøvrigt
nyvalgtes Rut Bonnevie og Erik Lerstrup til bestyrelsen. Som suppleanter
valgtes Jan Adler-Nissen og Anna Larsen. (Se iøvrigt bestyrelseslisten på
side 2).

På dagsordenen var iøvrigt et par punkter til debat, nemlig fortsat bladsam-
arbejde med Bjergklubben, samt spørgsmålet om arrangement af ture i fjel-
dene med ledere fra klubben.

Peter Sylvest fremkom med et gennemarbejdet forslag om eget blad i løs-
bladsform, der skulle udkomme 12 gange om året. Fandt at Bjergklubbens
stof dominerede det nuværende fællesblad.

Flere havde ordet og kritiserede forslaget. Løsbladssystem fandtes uprak-
tisk. Udsendelse af flere numre ikke mulig på grund af stofmangel. Forsla-
get gik efter nogle flere indlæg til afstemning. Kun 2 stemte for ophævelse
af bladsamarbejdet.

Birgit Storm oplyste herefter om baggrunden for forslaget om ledede ture.
Den største vanskelighed ved sådanne arrangementer var at finde lederem-
ner. Sv. Schiibeler advarede mod organiserede ture. DFK kan ikke sammen-
lignes med Norsk og Svensk Turistforening, der har en stor organisation
bag sig. Anbefalede ture som hidtil: Meddelelse om hvor en tur går hen,
hvorefter interesserede selv møder op med billet og udrustning og derefter
følges ad.

V. Goddard tilbød at være koordinator for medlemmer, der ønskede oplys-
ninger om ruter, udstyr m.m.

Efter et par indlæg med advarsel mod forslaget, stillede dirigenten fore-
spørgsel om ønsket om ledede ture. Ingen meldte sig.

Herefter sluttede dirigenten generalforsamlingen, og den nye formand Steen
Ole Andersen takkede dirigenten.

KONTINGENT

De udsendte indbetalingskort bedes benyttet til indbetaling af kontingent
snarest. Kontingenterne er for begge klubber uændret. Kassererne glæder
sig til omgående indbetaling.

23.




![page24.jpg](/1973/DB-1973-1/page24.jpg)
Dansk Fjeldvandrerklub:

Voksne medlemmer kr. 50,00
Medlemmers ægtefælle kr. 25,00
Medlemmer under 21 år kr. 25,00

Dansk Bjergklub:

Klubben har A-medlemmer, B-medlemmer (ægtefæller og hjemmeboende
børn) samt nogle, der tillige er medlemmer af OAV (kaldet AØ- eller BØ-
medlemmer). Disse bogstavbetegnelser findes på en del af adressepladerne,
men desværre endnu ikke på alle.

A-medlemmer kr. 50,00
B-medlemmer kr. 28,00
AØ-medlemmer kr. 80,00
BØ- medlemmer kr. 43,00

Kvitteringen på girokortet gælder som medlemskort til Bjergklubben. Vi
henleder opmærksomheden på de nye vedtægter, hvorefter kontingentet for-
falder til betaling den 1. januar og må være betalt inden den 1. februar.

P.S. Husk bonuskuponer fra Spejdersport skal indsendes til kassereren sna-
rest. Det giver klubberne et godt tilskud til driften.

"Fra hytteindvielsen". Referat følger i næste nummer.
Foto: Dolfi Rotovnik.




![page25.jpg](/1973/DB-1973-1/page25.jpg)
AFD. VEST

FORÅRSPROGRAM

Fredag d. 19. jan. kl. 19.30.

Det første møde i det nye år holder vi sammen med Grønlænderklubben
KAJAK i dennes mødelokaler, Sønder Alle 39 lige over for rutebilstatio-
nen. Der bliver vist billeder fra Jotunheimen, og vi får også lejlighed til
at stifte bekendtskab med det ensomme og uberørte naturområde omkring
Hestbrepiggen.

Onsdag d. 31. jan. kl. 19.30, Jelshøjvej 5, Højbjerg (Schierup).
Åbent-hus- aften.
Skiudrustning og kommende skiaktiviteter.

Fredag d. 9. til søndag d. 11. febr.

Denne week-end har vi planer om en skiweek-end i Norge, evt. med over-
natning på Løvlia eller Kikut, men kom og vær med til at diskutere dette
og andet den 31. januar.

Fredag d. 16. febr. kl. 19.30, Viby Folkebibliotek.
Svend Ove viser billeder fra Lyngenalperne i nordnorge.
Allerede på nuværende tidspunkt vil vi dog røbe, at vi arbejder på at få

Heckmair, førstebestigeren af Eiger Nordwand herop, og skulle det lykkes,
vil programmet med Lyngenalperne blive flyttet til en anden dag.

Mandag d. 26. febr. kl. 19.30, Niels Bjerresvej 27, Højbjerg.
bent-hus-aften.

Bestyrelsen vil på denne aften redegøre for de tanker, man har gjort sig
om et uddannelsesprogram på Kullen, så enhver hele tiden får mulighed
for at lære mere og for at træne det, man allerede har lært.

Vi håber på livlige indlæg i diskussionen angående dette.

Har man endnu ikke oplevet, hvor dejligt et naturområde Kullen er, kan
der også vises billeder fra Kullen, så både "gamle"! og kommende Kullen-
farere kan være med.

Evt. drøftelse af nedennævnte skitur.

Fredag d. 2. til søndag d. 4. marts (evt. mandag den 5. marts).

Evt. skitur til Sverige eller Norge.

Fredag d. 16. marts kl. 19.30, Viby Folkebibliotek.
Til denne aften er der planlagt et møde i fællesskab med Dansk Vandre-

laugs fjeldafdeling, idet vi har kontaktet Svensk Turistforening for at få en
foredragsholder derfra ned for at fortælle om Lapland og vise billeder fra
naturen og fuglelivet i området.

Onsdag d. 28. marts kl. 19.30, Bakkedraget 16, Højbjerg (Goldbach).
Drøftelse af påsketur og evt. også løbetræning.

Fredag d. 6. april kl. 19.30, Viby Folkebibliotek.

Generalforsamling.
Vi forsøger at få fat i en skifilm" og/eller en film om vinterbestigning.

25.





![page26.jpg](/1973/DB-1973-1/page26.jpg)
Onsdag d. 11. april kl. 19.30, Ester Skov, Egebjergvej 105, Brabrand.
Åbent-hus- møde.

Kommende ture til Kullen, Gåteborg og evt. andre steder.

Muligvis samtale om alpine farer, specielt torden, og hvordan man forhol-
der sig, hvis man overraskes af uvejr.

Onsdag d. 2. maj kl. 19.30, Holger Windeløb, Enggården, Kankbølle,
Åbent-hus- aften. Hjortshøj,
Som ovenstående: Kullenture m. m. og udrustning.

Week-enden 4. til 6. maj.
Kullentur.

Fredag d. 11. maj kl. 19.30, Viby Folkebibliotek.
Carl E. Andersen viser billeder fra Gorges du Tarn i Frankrig, et efter
sigende meget særpræget og naturskønt område.

17. til 20. maj (Store bededagsferien).
Tur til Gåteborg.

Tirsdag d. 29. maj kl. 19.30, Kirsten Sarbæk, Niels Bjerresvej 27, Højbjerg.
bent-hus- aften.
Pinsetur og eventuelle vandreture. Kompas og kort, (evt. i skoven).

8. til 11. juni (Pinsen).
Pinsetur til Kullen.

Der bliver arrangeret en vandring på Kullen.

AFTENSKOLE

I det nye år starter vi et kursus i bjergvandring, gletscherture og klatring
hos A.0.F. (sandsynligvis fra 10. januar).

Svend Ove Thimm kommer til at lede dette kursus.

NYHEDER

Vi arbejder i øjeblikket med en eller anden form for sammenslutning med
Århus Skiklub og søger også at finde frem til et samarbejde med Dansk
Vandrelaugs Århusafdeling, specielt fjeldvandrerne i den.

Den første begyndelse bliver gjort i pinsen, hvor der bliver lejlighed til at
vandre Kullen rundt, og den 16.-17. juni arrangerer vi i forbindelse med
vandrelauget en tur på Mols eller ved Mossø.

Skiklubben i Ålborg har den 1.-4. februar tur til Hurdal i Norge, hvor der
er mulighed for både slalom og langrend. Pris for kost, ophold og rejse fra
Ålborg 205 kr.

Hvis der er interesse for at deltage, vil vi undersøge muligheden for dette.
Tilmelding på mødet den 19/1 eller til Kirsten Sarbæk, Niels Bjerresvej 27,
8270 Højbjerg inden 19/1.

26.




![page27.jpg](/1973/DB-1973-1/page27.jpg)
LØST OG FAST

Bogliste

En a jourført fortegnelse over samtlige bøger i Bjergklubbens bibliotek føl-
ger med dette nummer af tidsskriftet. Det er efterhånden en ret imponeren-
de samling bøger, klubben råder over. De skulle gerne stå til rådighed for
alle, der har brug for at låne, men desværre sker det ikke så sjældent, at
en låner ganske og aldeles glemmer at returnere den lånte bog. Må vi end-
nu engang på det kraftigste minde de glemsomme om, at udlånte bøger fak-
tisk kun er til låns!

Bibliotekaren oplyser forøvrigt, at bøgerne nu også kan udlånes til ikke-
medlemmer af Bjergklubben mod betaling af kr. 10,- pr. år for et ud-
lånskort.

Til salg
Stor Haglåf rygsæk (80 ltr.) med 3 udvendige lommer, kun ret lidt brugt
og så god som ny, er til salg. Pris kr. 100.
Skriftlig henvendelse til: BENGT AAGE HANSEN,
Stationsvej 14 A, 3480 Fredensborg.

Kit-Kat telt m. poncho-oversejl, 1970.

FjRv Termo G66, m. el. u. beskadiget oversejl, 1971.
Finn Marin termodragt, 1972.

FjRv liggeunderlag, 1971.

Henvendelse: OLE JOHANSEN, tlf. (03) 29 15 90.

1 par Hiebeler Triplex bjergstøvler, str. 12, næsten ny, samt
1 par Humanic Coverite slalom-skistøvler af plastificeret læder, str. 45,
ganske lidt brugt, billigt til salg. Henvendelse: DOLFI ROTOVNIK,

tlf. 94 87 94 (aften).

Vedrørende prisundersøgelse for udstyr.

Ved en fejltagelse var adresserne på de tre specialforretninger, der om-
taltes i sidste nummer af bladet, faldet ud. Da der har været nogle fore-
spørgsler, skal de bringes her:

Spejder Sport, Nr. Farimagsgade 39, 1364 København K.
tlf. (01) 12 55 22.

Månsson Sport, Rånneholmsvej 2 (ved Triangeln) Malm&,
tlf. 009 46 40 12 21 97 og
12 09 20

Friluftsmagasinet, Ehrensvårdsgatan 4, Malm&å,
tlf. 009 46 40 31 047.

27.




![page28.jpg](/1973/DB-1973-1/page28.jpg)
Ingolffjeld 1973

Interessen for Ingolffjeld ekspeditionen har vist sig at være stor blandt
Fjeldvandrerklubbens såvel som Bjergklubbens medlemmer, så det vil
sandsynligvis være på sin plads løbende at give et kort resume" over forbe-
redelsernes forløb. Forberedelserne er jo en ekspeditions hovedhjørnesten.
Som Hunt sagde (Everest ekspeditionen 1955): "Perfekte forberedelser bety-
der 90% succes for en ekspedition."

I sidste nummer af bladet nævnte vi 7 danske deltagere, men offentliggjor-
de kun 6 navne. Peter Søndergaard er den syvende, så ud over en læ
ge (Erik Janssen) har vi altså også en tandlæge med.

De to englændere hedder Bill Twedale og Tony Howard, er begge kendte
klatrere og har bl.a. sammen med John Amatt lavet førstebestigningen af
den engelske rute i Troldvæggen (Romsdal).

Vi har på et tidligt tidspunkt delegeret arbejdsopgaverne ud på de enkelte med-
lemmer. Hver 14. dage holder vi et fællesmøde, hvor de enkelte punkter disku-
teres, og når vi er næsten enige, overlades det til hver enkelt at arbejde videre
med sit område.

Peter Christensen og Bill Twedale beskæftiger sig med klatreudstyr til sel-
ve klatringen i væggen.

Peter Søndergaard tager sig af det personlige udstyr incl. klatreudstyr til
bundholdet.

Kaj Olesen står for fællesudstyret, og vil som sociolog arbejde sammen
med Tom Rishøj på nedenstående sociologiopgave.

NO er ekspeditionens sekretær og kasserer og er samtidig ansvarlig for trans-
porten fra Kulusuk til Kangerdlugssuatsiaq fjorden og tilbage. Og så er det jo
også ham, I sender de 10 kr. til for at få et postkort (vi takker alle, der alle-
rede har reageret, men også andre er velkomne. Gironummeret er 21 36 69,
Ingolffjeld Ekspedition, N.O. Coops Olsen, Hegnet 15, 2600 Glostrup.

Tom Rishøj er vores proviant-mand og vil desuden som sociolog sammen
med Kaj Olesen forsøge at efterprøve og videreudvikle en studie fra den
amerikanske Mount Everest ekspedition 1963 af sociale relationer i grup-
per under ekstremt miljøpres.

Erik Janssen er vores læge, men tager sig der ud over af radioudstyr samt
kontrollerer den fysiologiske sammensætning af provianten.

Dolfi prøver at koordinere arbejdet og holder kontakt med englænderne.

Som ekspeditionsleder tager han sig desuden af alt organisationsarbejdet og
har som arbejdsområde desudén fotoudstyr.

Vi har udarbejdet et oplæg til ekspeditionen i form af en 6-sidet brochure
og regner med i begyndelsen af det nye år at gå igang med at søge tilskud
fra forskellige sider. Hovedproblemet er stadig at fremskaffe penge nok.

I næste nummer vil Peter Christensen kort redegøre for klatreudstyr og
selve den teknik, man har tænkt sig at anvende ved bestigningen.

Dolfi

28.



