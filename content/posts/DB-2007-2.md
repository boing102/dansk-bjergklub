
---
title: "Dansk Bjergklub 2007 nr. 2"
date: "2022-10-29"
draft: false
tags: ["2007"]
thumbnail: /2007/DB-2007-2/page1.jpg
---

![page1.jpg](/2007/DB-2007-2/page1.jpg)
Re





![page2.jpg](/2007/DB-2007-2/page2.jpg)
Leder

Klatrehallen

Den nyligt overståede ekstraordinære generalforsam-
ling gav bestyrelserne for DB og KK den nødvendige
bemyndigelse til at gå videre med klatrehalsprojek-
tet. Det var på mange punkter en tydelig markering
af, hvor stærk en klub vi er. Der var rigtigt mange
fremmødte og mødet var konstruktivt med fornuftige
spørgsmål og en god dialog som gav input til alle
parter. Det er også vidunderligt med en enstemmig
vedtagelse af forslaget. Se referat andetsteds i bladet.
Der forestår nu en længere række forhandlinger med
B93, kommune, arkitekt, entreprenør og øvrige parter
i sagen. Der er på nuværende tidspunkt en masse
forhold, som skal afklares, inden vi kan være sikre på
at projektet bliver realiseret. Men vi vil gøre alt, hvad
der står i vores magt for det. Samtidig vil vi dog ikke
sætte vores klub og dens identitet eller økonomi over
styr.

Dette klatrehalsprojekt skal bruges til at give alle vore
aktiviteter et løft, så der også bliver en gevinst til dem,
der ikke er klatrer indendørs. Der vil være mulighed
for mange synergieffekter, som vi skal udnytte. Vi vil
løbende informere på hjemmesiden om udviklingen i
projektet, og efterhånden som opgaverne dukker op,
håber vi at kunne trække på en bred vifte af medlem-
mer til udvalg og andre arbejdsopgaver, da der skal
laves et stort stykke arbejde for at realisere så stort et
projekt.

God klatresommer!
Henrik Jessen Hansen

Scarface, 5.11 Indidh-Creck.
Foto; FhofiåSØstby Nielsen

Cho Oyu 8.20 I meter

Dansk ekspedition med Bo Belv:

Tag med Bo Belvedere

DANSK BJERGKLUB

Dansk Bjergklubs bestyrelse
Formand:

Henrik Jessen Hansen — 3332 2262
summitØdadinet.dk

Jan Elleby (Kasserer)

Thomas Laubsgade 9. st.tv.

2100 København Ø

Tlf. 39 29 73 33 (privat)
janellebyædanskbjergklub.dk
Mikael Kristiansen (Uddannelses
kontakt, kurser og ture)
mbkøØdanskbjergklub.dk

Peter Richter
peter.richter.nielsenægmail.com
Sten Nørkjær
stnædanskbjergklub.dk

Lars Thorslund

IthorslundG tiscali.com

Henrik Ljunggren
hljædanskbjergklub.dk

Klubbens gironummer: 9079858
Internet: www.danskbjergklub.dk

Klubhytte:
Ved Skæret i nærheden af Mølle
Hytteværter:

Hans Thor Pedersen — 4444 8391
Carsten Hansen 4636 3890

Bibliotekar:
Claus Østbye Nielsen. — 3929 2797
Klublokaler & bibliotek:

Løvstræde 8A, 3. Kbh.K. 3313 0714
Åbent hus hver torsdag

Kl. 20-22 undtagen i ferier og
helligdage.

Københavns Klatreklubs bestyrelse:
Lise Usinger, Formand — 2127 1275
liseusinger&mail.dk

Peter Bernth Ulrich, kasserer
Peter.ulrichædk.ey.com

Emil Underbjerg 3120 0452
freakybastard Øhotmail.com
Henrik Spanggård 2127 1275
hspangGmail.dk

Ola Mattsson 26137521

Mattsson olaGyahoo.com
Vivian Chrom
vivianchromegmail.com

Dan Overgaard

dhoGcity.dk

Spanggård og Mattsson står for
sikkerhed og byggeri.

Klatrevæg:. 3254 6367
Sundholmsvej 6-14, bygning D.
Åbent dagligt 17-22. Weekend 12-18

Forsidefoto:
Wanger Banger, 5.11c, Joshua Tree.
Foto: Thomas Østby Nielsen

ISSN 1603-5976

Udgivet af:
Dansk Bjergklub, Mortonsvej 9
2800 Lyngby

Redaktion:
Claus P. Østergaard (ansvh.)
Rømersgade 25, 1.th. 1362 Kbh K.

Mobil: 2636 5110
Søren Smidt 2276 1652
Maria Sturluson

Camilla Hylleberg
Alt materiale mailes til:
bladødanskbjergklub.dk

Deadline næste nummer: 01/08 2007
Kopi af artikler er tilladt, hvis kilde
og forfatter angives.

Tryk: TGS-Group.

www.kiplingtravel.dk

Leder 2
Fuckup i Tarn 4
Red Rocks 8
Klippedebut 18

Ref. ex ordinær GF 23




![page3.jpg](/2007/DB-2007-2/page3.jpg)
I hvilken forfatteren bringer sine venner i en livsfarlig
situation, men kommer hjem med en lille skalp.

Klubmedlemmer, der tilbragte den med længsel
afventede påskeferie syd for Alperne, måtte i år søge
ly for blæst, regn - og i Barcelona tilmed sne. Og
med denne artikels overskrift kunne det lyde som
om, at også vores tur løb ud i regn og kulde. Det
var ikke tilfældet. Fuckup'et var af langt alvorligere
karakter end vejret. Selvom vi frøs og i begyndelsen
følte, at livet er for kort til fransk forår, så bekræftede
indløbende sms'er, at vi måske opholdt sig på et af
Sydeuropas lunere klatresteder.

”Vi” var Hasse Nordby, Peter Ulrich, Thomas Østby,
Michael Stokkebye og jeg — samt Peter Walbum i et
par dage. Et velsmurt klatreteam, hvor alle var ind-
stillede på lige dele ferie, klatring og rødvin. Området
i Gorges du Tarn et Jonte var særdeles velegnet til
vores bredde (5b til 7c), og det er i det hele taget et af
de bedste klatresteder, jeg har besøgt i Frankrig. Flere
fra klubben har tidligere har besøgt de smukke dale,
men lad mig kort ridse op:

Området er beliggende 150 kilometer nord for
Montpellier og godt et par hundrede kilometer vest
for Buis les Baronnies. De to floder Tarn og Jonte har
skåret sig ned gennem det sydlige Massif Centrals
højplateau således, at der fortrinsvis er lettere fler-
reblængders ruter langs Jonte (grad F4 og op) og
korte, oftest stejle og vanskelige ruter langs Tarn (F6a
og op). Thomas havde tidligere trukket hårdt i ”tar-
men”, og han var vores kyndige guide, der anviste
passende stejlhed og hulafstand til hele mandskabet.
Vi kunne alle have brugt lidt flere dage til akklimati-
sering, men Thomas fik redpointet ”Starting Bloc” 7c,
og jeg fik en personlig rekord med ”Gravies Cimes”
og ”Body Building”, begge onsight og 7a+.

De fleste dage fordelte vi os således, at Thomas og

Michael gik i Tarn og vi andre i Jonte. På en af de
dage satte Hasse, Peter U og jeg os for at klatre ”La

Thomas Østby på Starting Bloc, 7c, i Gorges du Tarn.

Licorne”, et ca. 100 m højt fritstående tårn, ad en

fin 3-reblængders 5b/5c rute. Klatring gik glimrende
og hurtigt, selvom vi var enige i, at et par punkter
måske kunne gå for at være 6a. Vel oppe på det lille
og eksponerede topplateau var det min opgave at
rigge abseilen an. Jeg må vel formodes at være den
mest erfarne. Abseilankeret var placeret nede på den
overhængende væg under kanten. Som altid på årets
første ture, hvor man endnu ikke er højdekalibreret,
var det med en vis anspændthed, at jeg i hugsiddende
stilling rakte ned efter kæden og fik trukket et reb
igennem den solide d-ring. Jeg overvejede knude-
typen, og valgte dobbelt fiskerstik. Det fortaber sig
dunkelhed, hvad der præcis skete, men jeg lod mig
distrahere. Og det er vigtigt at understrege, at jeg ikke
blev distraheret. Under alle omstændigheder sagde
jeg, at vi skulle trække i gul, hvorefter jeg smed hele
kvejlet ud.

”Attention corde!”, sagde jeg.

”FLUFF”, sagde rebet.

Og så var det væk.

”Hasse og Peter?! Vi har ikke noget reb”.

Jeg måtte sige det et par gange, inden de fattede, at
det var alvor. Vi havde ikke noget reb, og La Licorne
falder brat 100 meter hele vejen rundt. Letteste vej var
nævnte 5c (6a?), vi netop havde klatret. Ikke en oplagt
solomulighed nedad.

Nu skal jeg ikke holde jer hen længere. Jeg er jo trods
alt kommet levende ned for at skrive denne
turrapport. Og de andre ligeså.

Det var sådan, at da vi kom op, opdagede vi hurtigt
en slags eventyrbane, der med to stramme stålwirers

i tyrolertravers gik vandret 40 meter over til plateau-
kanten. På vores side var kablerne spændt fast i fire
pænt solide borebolte. Men hvad med den anden
side? Hasse proklamerede med det samme (og inden
min fadæse), at ingen, absolut INGEN nogensinde
skulle få ham til at køre ud på de kabler!

Jeg kan heller ikke påstå, at jeg havde specielt meget
lyst til tyrolertravers og eksponering. Sidst jeg gjorde
det var for 12 år siden på Lost Arrow i Yosemite. Men
dengang havde jeg netop tilbragt 7 dage på El Capitan
og var fuldstændig upåvirket af højden. Desuden ville
man normalt ved forcering af en sådan eventyrbane
typisk være sikret af et reb. Men ikke vi!

Kravet om handling betød, at jeg gik først. Igen ned

i hugsiddende for at montere to korte slynger, der




![page4.jpg](/2007/DB-2007-2/page4.jpg)
med hver sin karabin gik fra selen op til det ene
kabel, og en lang slynge til den anden som backup.
Det kunne ikke gå helt galt, men det var med en vis
anspændthed, jeg trak mig baglæns ud i luften. Den
grove irer forhindrede, at jeg gled ukontrollabelt
mod midten. Ja, faktisk skulle der bruges forholdvis
meget kraft for at trække sig frem. Da jeg endelig
hang derude, var det faktisk såmænd helt acceptabelt!
laltfald kunne jeg både finde kamera frem og skifte
linse, mens jeg hang der. Vel over på den anden side
viste det sig naturligvis, at også den side var solidt
forankret. Hasse og Peter fulgte med en del check,
dobbeltcheck og tripplecheck efter.

Hasse dog UDEN at se ned.

Herefter tilbagestod kun den lille detalje, at vi var i
friktionssko; at der var et par km ad en smal zig-zag-
sti ned til vejen og en mere til bilen. Samt et par
hundrede højdemeter op igen til rygsækkene, bil-
nøglen og mobiltelefonen, som vi naturligvis ikke
havde med på ruten. Jeg påtog mig i det tiltagende
regnvejr at gå fra bilen til indstigningen og hente
alle vores tre rygsække ned. Og senere samme aften

Tyrolertravers fra ”La Licorne”

sammen med Michael Stokkebye at klatre ruten igen

for at bjerge rebene, der i guirlander hang ned over

væggen. Samt give middag i nabobyen Millau, hvor
snakken gik livligt om, hvor lang tid vi skulle have
ventet, inden vi var blevet fundet. Og hvad en
helikopterredning ville have kostet. Og hvad vi ville
have sagt til redningsfolkene…

Herefter stod den på kammeratcheck resten af ugen
(og livet!).

A-

ARCTERYX

|
Friluftsland
|





![page5.jpg](/2007/DB-2007-2/page5.jpg)
Red Rocks

- Fra is- til ørkenklatring

Ls

r.

Tekst: Hans Bråuner-Osborne SÅ RR
Billeder: Elvira Vaclavik Bråuner og Hans Bråuner-Osborne





![page6.jpg](/2007/DB-2007-2/page6.jpg)
Februar 2006 — jeg er taget med min kæreste Elvira
til Ouray Ice Park, Colorado, USA for at lære hende
at isklatre. Parken har over 100 is- og mixruter i alle
sværhedsgrader indenfor 10 minutters gang fra bilen
som næsten alle kan toprebes, så det er et ideelt
sted at lære at isklatre. Efter nogle timers kørsel fra
lufthavnen i Denver ankommer vi sent om aftenen
til vores hotel og næste morgen er det så af sted til
isparken. Det er weekend, så de fleste begynderruter
er desværre optaget, men vi finder dog alligevel én
som jeg sætter topreb op på. Herefter er det Elviras
tur og jeg giver hende begejstret nogle tips, hvorefter
hun sætter i gang.

Vi har planlagt at bruge 2 uger i Colorado, men alle-
rede efter et par timer i parken står det mig lysende
klart at vi nok skulle have prøvet en tur til Rjukan
først! Elvira synes, mærkeligt nok, at det ikke er sjovt
at klatre i skyggen i -10 ?”C med is faldende ned om
ørene! Gode råd er dyre da Elvira heller ikke står

på ski og så er 2 ugers vinterferie i Colorado ikke så
ideelt. Om aftenen googler vi således løs og finder
ud af at Red Rocks nær Las Vegas ”kun” er 1000 km
sydpå og næste morgen pakker vi således bilen og
drager sydpå til Nevada's ørken.

Det er lidt af en omvæltning at komme fra den lille
hyggelige westernby Ouray til det bizarre Las Vegas.
Vi har intet klippeudstyr med, så første stop bliver

en klatre butik, hvor vi ruinerer os selv med køb af

alt fra klatresko til de nye superlækre camelots - så

fik jeg endelig en undskyldning for at købe dem :-)
Ekspedienten i klatrebutikken kvitterer ved at give os
en række værdifulde tips om rutevalg i den telefonbog
tykke guide som vi aldrig selv ville have fundet rundt

Red Rocks er ganske enkelt et fantastisk klatreområder
vor der findes alle slags ruter (sport & trad, single- &
multipitch, face/corner/dihedral/crack/offwidth/etc.

i alle graderinger). Området er primært sandsten,
vilket jeg på forhånd havde en del respekt for pga.
diverse episke fortællinger jeg havde læst om at sikre i
sand der blot var limet lidt sammen... Ekspedienten
beroliger os dog og forsikrer os for at sandstenen i
Red Rocks er solid, men alligevel anbefaler han os at
starte i et område med single-pitch sportsruter, så vi
ige kan vænne os til klippen inden vi kaster os over
multi-pitch ruterne på egne sikringer. I øvrigt advarer
han os lige om at holde os fra de værste off-width

ruter da de fleste europæer nemt kan sandbagges på
ruter med nemme graderinger såsom Epinephrine
(5.9).

Jyf. ekspedientens råd tager vi således ud til First and
Second Pullout crags, som skulle være et af de bedste
steder med sportsklatring. Navnet henviser til parke-
ringspladserne på The Scenic Drive (også kendt som
The Loop Road) som er en ensrettet vej på 20 km der
tager én rundt i Red Rocks Canyon National Conser-
vation Area hvor langt de fleste af klatre områderne
igger. Man skal således betale for at komme ind i
parken og ud til ruterne, og desuden være tilbage i
bilen inden parken lukker — ellers vanker der en bøde
på over 100 $! Dette viser sig nogle dage at blive

idt af en stressfaktor, idet parken lukker tidligt om
vinteren.

Ingen af os har tidligere klatret klippe i USA så vi
igger lidt på ruterne og konverteringstabellen for at
oversætte det amerikanske 5.xx system til det franske.
Jeg har ikke lyst til at lægge for hårdt ud på den
ukendte sandstens klippe da jeg endvidere ”kun” har
latret is de seneste måneder. Jeg kaster mig derfor
over ruten Cat Walk (5.10a), der ser ud til at ligge godt
til mig (= lodret face klatring) og ifølge min konver-
tering skulle det svare til en overkommelig fransk

5. grad. Jeg bander og svovler mig dog vejen op til
ankeret og tror ikke mine egne øjne — er jeg virkelig

i så dårlig form!? Jeg kaster mig øjeblikkeligt over
nabo-ruten It's a bitch (5.10b), der lever op til navnet.
Jeg onsigther dog alligevel ruten og i ren desperation
kaster jeg mig endnu engang over konverterings-
tabellen i guidebogen.

Til min store glæde ser jeg således at jeg havde over-
sat ruterne til UK og ikke fransk gradering — jeg havde
således sandbagget mig selv på ruter der var 6a+ og
6b! Så fik selvtilliden lige et nyk opad! Vi klatrer en
del sportsruter i området og kaster os efterhånden
også over nogle af de enkelte ruter på eget udstyr. Jeg
ender med at onsighte den traditionelle Panty Raid
(5.9+, fransk 6a) og den boltede Totally Clips (5.11a,
fransk 6c+), så måske var klippeformen alligevel ikke
så dårlig :-)

Vi er fantastisk heldige med vejret, og det føles
næsten absurd at klatre rundt i solen i T-shirt i stedet
for i skyggen af en is-canyon i fleece og softshell.
Sandstens klippen er helt fantastisk og føles faktisk

Elvira laid-back'er op ad Magellanic Cloud (5.94)

"4 ,
GU sportsgel på 3. standplads på SÅ é





![page7.jpg](/2007/DB-2007-2/page7.jpg)
DEN ÆGTE VARE - NÆSTEN...

KLATREVÆGGE

…FSÅ BEKATTEN.»

…Udfordringer til fingerspidserne!

Skulptur eller idrætsanlæg. Bring klippens udfordringer,
aktivitet og oplevelser ind i byen. Abekatten producerer
klatrevægge fremstillet i jernarmeret beton med håndmo-
deleret overflade så naturtro, at selv det trænede øje kommer
i tvivl - f.eks. en stor fjeldside i skandinavisk granit, brudt og
sprængt af frost med dybe regnvands fuger. Eller sydeuro-
pæisk kalksten, der er marmoreret af organiske materialer og
oxiderede metaller med tufaer og drypsten. Eller bouldersten

eroderet over tusinder af år med bløde former og overhæng.
Kun dine idéer og fantasien sætter grænser for vores bygning
af klatrevægge, som f.eks. også kan overrisles med vand om
vinteren, så de får forløb af store ispilaer lig de skandinaviske
fjelde. Klatrevæggene fordrer kun lidt vedligehold men har
ubegrænset holdbarhed og overholder naturligvis alle sports-
lige og sikkerhedsmæssige krav.

Voerbjergvej 35 + 9400 Nørresundby » Tlf. 9819 3930 + Fax: 9819 3931
abekattenGabekatten.dk » www.abekatten.dk





![page8.jpg](/2007/DB-2007-2/page8.jpg)
sikker at placere udstyr i, så vi beslutter os for at kaste
os ud i nogle af de traditionelle multi-pitch ruter.
Samtidigt beslutter vi os for at flytte ud af Las Vegas
og tættere på Red Rocks (der ligger ca. 25 km vest for
byen) til det eneste motel i nærheden af klippen:
Bonnie Springs Motel, der er opbygget som en rigtig
westernby med egen mini-z0o og togbane. Super-
hyggeligt sted der kan anbefales til folk der holder
mere af at vågne op med udsigt til klipper end til
neon-oplyste gambling hoteller! Alternativt er der en
campingplads lige udenfor indgangen til parken.

En af de mest populære ruter i Red Rocks er nok Cat
in the Hat (5.6+) der byder på relativ nem (men til
tider eksponeret) klatring på supergod klippe. Man
anbefales således at starte tidligt for ikke at komme til
at stå for meget i kø. Vi vælger den som vores første
multi-pitch rute og kører således ind i parken idet den
åbner, men alligevel ender vi med at have ét reblag
foran os. Det viser sig at være en superrute med
varieret klatring på god klippe. Alle fem reblængder
byder på underholdende klatring og ender med to
mentale crux. Første crux er lige foran standpladsen
til sidste reblængde, hvor der skal laves en eksponeret
travers på minimalt udstyr og så halvvejs oppe ad den
sidste reblængde, hvor der er sat én bolt hvorefter
man klatrer laaangt op ad et slab (sådan føles det i
hvert fald), før der igen kan sikres. Klatringen er ikke
svær, men eksponeringen kunne nok overraske nogle
folk pga. den lette gradering.…

Efterfølgende får vi bl.a. også klatret ruterne Olive Oil
(5.7, 4 reblængder), Geronimo (5.7, 4 reblængder) og
Johnny Vegas (5.9, 3 reblængder), Black Magic (5.8,

4 reblængder) og Frogland (5.8, 7 reblængder). Alle
ruterne er fantastiske og der er kun sat få bolte hvor
det er absolut nødvendigt — god stil! Det er dog ikke
altid lige nemt at finde starten på ruterne og følge

14

topoerne, men det lykkedes os på magisk aldrig at
komme helt off-route. Samtidigt er det nærmest sur-
realistisk at sidde på toppen af bjergene og kigge ud
over det smukke ørkenlandskab og så få øje på The
Strip i baggrunden! Generelt er vi utroligt heldige
med at have ruterne for os selv, men på den sidste
rute, Frogland, går det galt. Da vi kommer til ruten er
der tre reblag foran os (heraf ét med tre klatrere) og
det går laaaaangsomt. Efter flere timer har vi således
kun fået klatret to (sublime) reblængder. Vi kigger
misfornøjet på hinanden og lægger timer sammen på
fingrene. Det står os klart at vi ikke vil kunne nå top-
pen mens det stadig er lyst og vi har allerede erfaret
flere gange hvor tricky nedstigningerne kan være selv
i dagslys! Ankeret vi står ved består af to efterladte
fastklemte kiler og nedenfor vil vi kunne abseile i

et træ -- op eller ned!?!? Well, vi ved ikke om vi vil
kunne vende om længere oppe, så vi vælger det
sikre (og kedelige) og abseiler i de to kiler. Elvira har
endnu aldrig abseilet i eget gear, så hun kigger noget
misfornøjet på de to ligebelastede kiler, som godt nok
er back'et op med en camelot, som jeg tager ud inden
jeg abseiler. Kort tid efter står vi og kigger drøm-
mende op på ruten — we will be back!

Tiden er dog løbet ud for denne gang. Intet er jo
bedre end isklatring, men Red Rocks kommer godt
nok tæt på! Hvis lange ruter på eget gear er noget for
dig - så vil du elske Red Rocks. Hvorvidt du også vil
elske Las Vegas er nok mere individuelt. Det er dog
sjovt at besøge et af de tematiserede kasinoer og se et
af de fantastiske shows fra f.eks. Cirque du Soleil eller
Blue Man Group, der alle har fantastiske opsætninger
man får svært ved at finde uden for syndens by...

Yderligere rute information kan findes på Hans
Bråuner-Osborne's (www.climb.dk) og Jan
Nicolaisen's (www.fivenineclimber.com) hjemmesider.

Elvira sikrer Hans på The Panty Wall




![page9.jpg](/2007/DB-2007-2/page9.jpg)
- en snegl på vejen er tegn på regn i Spanien.

Tekst: Eva Møller & Thilde Rheinlånder

Billeder: Camilla Hylleberg

Øde

I påsken tog vi afsted på
klatretur til Siurana sam-
men med 22 andre, de
fleste klatrere fra Køben-
havns Klatreklub, som har
flere års erfaring i at tage
på klippeklatreture. Men
for os var det den første
tur ud på klipperne, og

vi var derfor spændte på
hvordan 8 dages udendørs
klatring skulle spænde an.

Efter en introduktion til
klipperne og efter at de
erfarne klatrere venligt
havde sat topreb var det
bare med at komme i gang
og få afprøvet, hvad det
vil sige at klatre på sten
frem for plastic. Og vi er
vist enige — det er skønt!
At være udendørs mens
man klatrer og kunne nyde
udsigten fra de imponer-
ende klippevægge udover
dale, skove og søer — det
er bare sådan klatring skal
opleves!

Selvfølgelig var vi i starten
foruroligede af de meget
længere ruter og af at
boltene sad meget længere
fra hinanden end vi er
vant til indendørs.
Og det krævede
da også flere tilløb,
før vi turde give
os i kast med at
føre ruterne, men
det hjælper, når
men tilfældigvis
når til tops på
samme tid som en
mere erfaren, som
således på kort
distance kan tjekke
ens cow-tail etc... I
starten var det også

Siurana vejr

grænseoverskridende at skulle klatre med 500 meters
lodret udsigt ned i dalen, når man er vant til højst

10 meter i klatrehallen. Men hvor er det også bare
fedt, når man har vænnet sig til suget i maven og har
overvundet sin nervøsitet!

Så den første dag gik hurtigt med klatring i flot solskin
og da dagen var omme og vi drak den første after-
climbing øl i solen, var vi nærmest overstadige af bare
lykke over at være havnet et så smukt sted, med
dejlige mennesker og med en uge foran os med meget
mere klatring. Denne aften var vi enige om, at dette
er den perfekte introduktion til klippeklatring; at tage
afsted i en gruppe, hvor erfarne folk har tid og lyst til
at hjælpe, forklare og opmuntre en nybegynder, der
for første gang skal finde sine ben på klippen.

Regn, regn og festligt socialt samvær

Men allerede på vores anden dag var den gal. Det
regnede, var tåget og hundekoldt og sådan fortsatte
det resten af ugen med spredte huller i skyerne, som
vi ivrigt forsøgte at benytte til at klatre i. Men klatring
er altså bare ikke lige så sjovt i regn og tåge, når kl
pen er på frysepunktet og fingre og tæer ligeså. Og så
kan tiden jo passende bruges på helt andre ting (og så
er det også godt at være afsted i en stor flok):

1. Spille poker

2. Lappe sit eneste par lange bukser i erkendelse af, at
det nok ikke bliver shorts-vejr på denne tur!

3. Spille mikado - det er et stærkt undervurderet spil,
som burde få et come-back.

4. Elastik-træning i erkendelse af at musklerne ikke
ligefrem bliver overanstrengt af 1-2 timers klatring.

5. Kropshævninger i diverse loftsbjælker og træer, som man
møder — i mangel af bedre klatremuligheder.

6. Besøge lokale kirker palmesøndag.

7. Out-let shopping i Barcelona (og købe sig til lidt

glæde, når nu man alligevel ikke kan klatre — fordi det
stadig regner).

8. Drikke rigtig meget kafte og derved forsøge at få varmen.

9. Se klatrefilm i camping caféen med sindssyge
klatrere, som får nybegynderne til at ligge søvnløse om
natten og have mareridt om monster-styrt.

10. Tørre sit våde tøj og gennemblødte sko ved pejsen
— mens man drikker MERE kaffe.





![page10.jpg](/2007/DB-2007-2/page10.jpg)
Eva Møller på en opvarmnings rute.

Dagene gik altså med klatring ind imellem regn
og hagl-byger, socialt samvær, spil, kaffedrikning,
lidt træning og sightseeing i lokalområdet. Men da
halvdelen af ugen var gået og der endnu ikke kunne
øjnes sollys forenden af den regnmørke tunnel, vok-
sede frustrationen blandt de mange, tidligere glade
latrere. Og det sidste lys blev brat slukket, da de
håbefulde klatrere hørte vejrudsigten: ”Meteo Fatale!”
sagde den undskyldende spanske vejrmand. Selvom
ingen klatrere var flydende i spansk, kunne denne
besked nok forstås af alle og det var vist regn-dråben,
der fik bægeret til at løbe over. Det var på dette tids-
punkt, at der kom en 5L rødvins dunk med sur lokal
bryg på bordet, hvori vi druknede vores sorger og
forsøgte at glemme de dystre vejr-udsigter.

Den svære klatresprog

Som nye medlemmer i klubben og dette værende den
første klub-klippeklatretur for os begge, fandt vi også
hurtigt ud af, at der er meget, der skal læres. Ikke
mindst det sofistikerede klatre-sprog. På denne uge
har vi derfor tilegnet os en række faglige klatreudtryk.

18

Men turen bød også på helt nyudviklede udtryk, som
garvede klatrere kan få god brug af i fremtiden. Vi
bringer derfor et par eksempler fra turen her:

- ”Olfort— Nu!”: Det betyder ”stram rebet rigtig meget op”
- ”Ta' mig stramt, Nu!” : Ja, det betyder det samme…

- ”Dynamo”: For en nybegynder kan et kendt udtryk
som ”dyno” hurtigt blive forvandlet til noget andet.

- ”Lave roulade”: Et nyere og mere visuelt udtryk for
”at mantle ud og samtidig lave en hel omdrejning
om sig selv liggende, idet man ruller sig op på en
klippehylde”)

- ”Siurana-vejr”: Regn !

Turen var, udover at være præget af regn…(ja, nu
lover vi ikke at sige det mere) også præget af en
række bizarre små-skader, som viste os nybegyn-
dere, at skader ikke behøver at være forbundet med
svær klatring, farlige styrt eller vovemod. Det, vi kan
udlede er, at skader kommer, når man mindst venter
dem! Som eksempler fra turen kan nævnes:

- Hold i nakken efter at have indtaget en portion corn-
flakes - er cornflakes mon farlige ?

- En forstuvet ankel, idet man forlader baren efter at
have drukket sin kaffe - kaffe kan altså være sund-
hedsskadeligt !

- Reb-brændemærke efter fald fra 1 m - små højder
kan altså også være meget lumske.

Klub-ånd og nye klatreeventyr

Selv om vores første klatreferie altså var præget af
regn og kulde og derfor svære klatre-betingelser, var
det bestemt en fantastisk oplevelse. Vi vil se frem til
fremtidige ture, hvor det ikke bliver nødvendigt at
sove i en hytte, der er tæt på at være en iglo med en
nattetemperatur som gjorde varmedunke i soveposen
til en nødvendighed. Og glæder os også til at klatre
udendørs uden at have tre par bukser - regn bukser,
cowboybukser og gamacher og uldsokker på! Så på
trods af den våde oplevelse, har vi helt sikkert mod på
at tage af sted igen, og vi håber at fremtidige ture kan
byde på lige så flotte naturoplevelser, lige så godt
klatreselskab og forhåbentlig meget bedre vejr!
Selskabet var i sidste ende altafgørende og det satte
vi pris på.

Siurana by og middag i ”huset”.





![page11.jpg](/2007/DB-2007-2/page11.jpg)
Klippeklatring i det syd-
vestlige USA, efteråret 2007

Sted: Nevada, Californien og Utah.
Tidrum: medio sept. til medio 27. okt. 2007

Alt er muligt! Kom en, to eller tre uger?
Koordineres med turlederne.

Transport: Fly til Las Vegas og billeje.
Logi: Camping og Motel

Idéen til turen blev undfanget en vinteraften, da jeg
fik Camilla Hylleberg til bords til en fest. Promillen
skulle ikke stige ret meget før vi udvekslede drømme
og planer om crags og steder i USA, som vi har været
før - Camilla sidste sommer, og jeg 3 gange tilbage i
det forrige århundrede. Og helst i godt selskab med en
større eller mindre flok fra klubben.

Ja, hvorfor ikke en rebledertur, når nu jeg havde været
der flere gange tidligere. Hvor kunne det blive kanon!
Hvorfor bare snakke ? Hvorfor ikke gøre noget ved det ?
Camilla har siden holdt mig fast på denne aftale.

Så hermed en invitation til både gamle og nye med-
lemmer.

Efter nøje overvejelse og råd fra andre (bl.a. vores
dansker i Seattle, Jan) har vi udvalgt nogle steder som

Foto: Jawdd Zekariya

vi dels kender i forvejen, dels har et bredt udvalg af
sværhedsgrader også i mellemklassen (4.-6. grad).

Vi vil også gerne vise, at der findes andre steder end
Yosemite i det store land. Steder, hvor man ikke be-
høver at stå i kø for at få en teltplads eller komme på
en rute. Og handler det om ruter på få reblængder af
middelgrad får man mere for pengene andre steder.

Planen er at flyve til Las Vegas, få fat i lejebilen (format
afhængig af deltagerantal), proviantere og køre til Red
Rocks, der ligger lige udenfor byen.

Derefter er storstlåede The Needles, magiske Joshua
Tree eller splitter mekkaet Indian Creek i ørken-
staten Utah, alle områder der kan køres til på ca. 6
timer — og man skal jo opleve highways nu man er i
landet med de lange køreture.

Områderne:

Red Rocks byder som stednavnet signalerer på røde
klipper med både sportsruter og lange trad-ruter.
(læs artikel i Klatring nr. 2, 2007)

The Needles går for at være det mest forrmidable i
sydlige Sierras. Formationerne pryder mangen en for-
side f.eks. biblen til The West Coast Climbers guide to
North America-serien. Her finder vi klassikerne White
Punks on Dope 5.8/5.9, Thin Ice 5.10a, Airy Interlude
5.9, og et væld af utrolige ruter midt i den smukkeste,
vildeste natur med masser af wildlife (også en enkelt
bjørn i nyøg næ) Det ligger langt ude i naturen, så der
er en behagelig spadsertur om morgenen fra telt-

vuuk

pladsen mellem granerne ud til de store tårne. Og en
halv times kørel til Ponderosa Lodge, en stor wildwest
bjælkebygning med countrydans om lørdagen, vand,
proviantbutik og en enkelt benzinpumpe…

Indian Creek i Canyonlands byder på rødbrune
lodrette sandsten splitters, som ikke fås bedre andre
steder i verden. Dette er et sandt mekka for jam-
klatring og klippen sluger bunkevis af Friends - man
får uværgerligt brug for dubletter i disse utrolige rids
pg.a. deres længde og regelmæssighed og ofte er et
reblag på 4 personer her får at samle Friends nok…
Udover de lodrette rids findes der ”Desert Towers”
med ruter i den mildere ende af graderings skalaen
-fra 5.6. Indian Creeks graderinger afviger fra den
normale skala, da ruterne er graderet efter hvad man
kan jamme, jo mindre jo sværere.

Joshua Tree — magisk sted med lyse boulders spredt
imellem kaktussser — eller er det omvendt?

Planen er så at tilbringe den resterende tid i Joshua
Tree. Et ubeskriveligt sted: Ørkenmiljø, coyotes, som-
merfugletræk, kolibrier, kaktusser, øgler, campground
med klatremiljø (med det hele) og så disse enorme
stenklumper strøet ud med fiffige små ruter med ud-
fordringer for enhver. Her er også bouldering i verden-
sklasse. J-Tree vil helt klart ligge i slutningen af turen,
da luften gerne skulle være blevet lidt køligere.

Generelt kan man sige om klatringen, at den tit er
anstrengende — selv på de lette ruter, og man får per-
fektioneret sin jammingteknik og evne til at overskue
sin sikringslinie. Gøteborg og Bohuslån er suveræn
fortræning.

Amerikanerne har et helt andet forhold til borebolte
end franskmændene. Men hvad kan man forlange
mere end et perfekt rids?

Denne plan står selvfølgelig til forhandling undervejs.
I nærheden ligger også Bishops bouldermekka og i
Arizona er Sedona et bud på et sted med sport, trad
og bouldering for at nævne andre steder.

Men noget skal måske også gemmes til den næste tur!

Det er ikke alle campgrounds, der er lige velud-
styrede. Californien lider kronisk af vandmangel, så
man skal ikke regne med en dusch hver dag. Det kan
være rart med et motelophold med jævne mellemrum
for at få renoveret sig lidt, og nogen steder må man
køre efter drikkevand. Men — det betyder til gengæld,
der ikke er særlig meget at bruge penge på, så turens
mad- og lommepengbudget er til at overse. Lige nu
koster billigste flybillet til Las Vegas ca. 5000 kr. Men
meget kan ske i løbet af sommeren. Der går rygter om
prisnedsættelser over Atlanten engang i år.

Sally Westergaard




![page12.jpg](/2007/DB-2007-2/page12.jpg)
Referat af Dansk Bjergklubs extraordinære generalfor-
samling 7. juni 2007

1. Valg af dirigent

Jan Bønding (JB) blev valgt, han konstaterede at
generalforsamlingen var rettidigt indkaldt og dermed
beslutningsdygtig. JB optalte 95 fremmødte ekskl.
fuldmagter. Maria Sturluson tog referat.

2. Præsentation af klatrehalsprojekt på Østerbro i
samarbejde med B93.

DBs formand Henrik Jessen Hansen (HJH) præsen-
terede opstarten og forløbet af samarbejdet med B93
og den overordnede økonomi:

Den overordnede økonomiske ramme er: kr. 15-20
mio. for råbygning + kr. 10 mio. til indretning. Der
regnes med 1500 betalende medlemmer, som betaler
kr. 2500,- i årligt kontingent, hvilket skal finansiere
driften. Bestyrelsen har lavet et budgetoverslag i
samarbejde med klubmedlem og økonom Anders
Borrisholt, som viser en årlig omsætning på kr. 3,75
mio. Det kan finansiere et lån på kr. 20 mio. og årlige
lønudgifter på kr. 1 mio. (1500 medl. x kr. 2500,-
svarer til kr. 3,75 mio.)

Bestyrelsen arbejder desuden med ideen om differen-
tierede kontingentsatser for medlemskaber af DB med
og uden brug af klatrevæggen. Budgettet kan også
hænge sammen med et medlemstal på 1200 og en
sænket lønudgift på kr. 0,5 mio.

Københavns kommune skal kautionere, da ingen
private personer eller bestyrelsen kan hæfte for så
stort et beløb i foreningsverdenen.

Budgettet er meget konservativt sat, og der er idéer
til andre indtægtsmuligheder, hvis der ikke opnås
1500 medlemmer i løbet af fx de første par år.
Indtægter kan fx komme fra andre typer adgangskort
end medlemskab, offentlige tilskud og kommercielle
events som polterarbend og teambuilding arrange-
menter.

Derefter præsenterede arkitekten Christian Cold (CC)
fra Entasis sine idéer bag tegningerne:

Bygningen er tænkt så vidt muligt ind i området, og
der er taget højde for kommunens igangværende

==

trafikplaner for området. Der er fx planlagt en bro-
forbindelse over baneterræn, sådan at foreningslivet i
området kan kobles med fx roklubber i havne-
området. Der er planlagt passerende cykelrute,
løberuter, udendørs træningsfaciliteter (styrketræning
og en ”balance-legepark”). Forud for tegningerne af
selve huset har CC fået oplæg med krav fra DB.
Oplægget indeholder ca. 160 horisontale meter

ruter (17 m høj), 80 horisontale meter (6 m højde)
bouldervæg (til sammenligning har Sundholm i dag
ca. 57 horisontale meter). Der bliver mulighed for en
udendørs sydvendt væg (10 m høj).

En selvstændig bygning på området, ”Slottet”, rummer
i dag cafe, bar, træningslokaler, B93's administrations-
lokaler og ledige lokaler fx til DB's Løvstræde-
aktiviteter og møder. Selve klatrehallen skal desuden
rumme mindre køkkenfaciliteter til kaffe, køleskab og
desuden tilknyttes en terrasse.

Derefter var der mulighed for spørgsmål fra salen:

Sp. Bouldere ønsker mere luft omkring sig end
tegningen angiver.

Sv. Der bliver tænkt sammenhæng mellem rummene
for bouldering og ruteklatring.

Kommentar fra CC: mulighed for tribuner til specielle
lejligheder, mulighed for lift permanent i hallen.
Kommentar fra HJH: Ufravigeligt krav at DB/KK
suverænt bestemmer udformningen af væggen i
huset.

Sp. Er der tænkt på værksted til at servicere væggen
(lift, greb, osv.)

Sv. JA! Fx bag hulrum i væg, men krav stilles før
indretning.

SP. Ventilation indtænkt?

Sv. JA! Der kigges bl.a. på ventilationssystemet i
PLØKS.

Sp. Akustiske overvejelser?

Sv. Vægflader bliver ikke parallelle, hvilket skaber
gode muligheder for at råbe folk op.

Sp. Renoveringsudgifter?

Sv. Millionrenovering indlagt i budget hvert 10. år.
Sp. Kommunale støttemuligheder?

Sv. JB medvirker til at se på dette, B93 har kontakter
allerede, ellers DIF, private fonde (medlemmers idéer
til relevante private fonde er velkomne!).

Sp. Bliver der mulighed for isklatring indendørs?

Sv. Indendørs isklatring bliver ikke muligt, da dette er
meget dyrt at anlægge og drive, men drytooling kan
lade sig gøre.

Sp. Boulderfaciliteter skal have høj proiritet, da det er
en klatrediciplin i stor fremmarch.

Sv. (CC) Der kan sagtens tænkes nye tanker for boul-
derforhold end de skitserede. Dette forum allerede
givet nye ideer, som vil blive indtænkt.

Sp. Holder budgettet?

Sv. Bestyrelsen mener at det er rimeligt realistisk: Nye
klatrefaciliteter giver bedre muligheder for at fastholde
medlemmer samt nye tilbud til både eksisterende
medlemmer og nye/begyndere. Desuden de kom-
mercielle muligheder. Målet er dog ikke en kommer-
cialisering, men den er en mulighed, hvis vi kommer i
økonomisk krise.

Sp. Hvad sker der med DB/KKs klubånd, når vi flytter?
Sv. Husk at vi er en klub, vi bestemmer selv indholdet
af både hal og aktiviteter!

Kommentar fra Lise Usinger: KKs fremtid på Sund-
holm er ikke sikker! Kommunen arbejder med
revurdering af lejekontrakter, og en stor stigning på
lejen af Sundholm vil være billigt sluppet.

Peter Harremåes gav kort inspiration, lidt fakta om
byggerier af klatrehaller fulgt af et par billeder fra
klatreverdenen i Nederlandene.

3. Forslag fra bestyrelsen: Generalforsamlingen
støtter opførelse af en klatrehal i samarbejde
med B93. Der gives bemyndigelse til
bestyrelsen for Dansk Bjergklub til at optage
nødvendige lån på klubbens vegne til at
gennemføre dette projekt.

Afstemning: Forslaget blev enstemmigt vedtaget!

Bestyrelsen takker alle fremmødte for en god og
spændende debat.

Torsdagsprogram i Løvstræde til efteråret

Husk at Løvstræde holder lukket i sommerferien.
Dvs. at sidste dag inden ferien er 21. juni.

Til gengæld vender vi stærkt tilbage efter ferien med
masser af aktiviteter i klubben. Målet er så vidt muligt
at have et levende arrangement med billeder, fore-
drag, workshop o.lign. hver anden uge. I de mellem-
liggende uger vil vi prøve at finde en film at vise, så
man aldrig går forgæves, når man kommer i klubben.
Vi lægger for d. 16. august.

For nærmere detaljer følg med i kalenderen og på
hjemmesidens debat, hvor programmet vil blive an-
nonceret, efterhånden som det fastlægges.

Hvem trænger ikke til en forfriskning og en røverhis-
torie på vej hjem fra Sundholm? Løvstræde åbner kl.
20:00 (dørtelefonen virker igen), og arrangementerne
starter kl. 20:30 medmindre andet annonceres.

Forslag til aktiviteter modtages meget gerne. Kontakt
Lars Thorslund (30 29 44 58) eller Ithorslundétiscali.
dk

Lokalerne er nu udstyret med DVD-spiller og højt-
talere, så man bare kan komme med sine film eller
billeder i JPEG-format på en skive.

Venlig hilsen
DB bestyrelse

Lars Thorslund

23




![page13.jpg](/2007/DB-2007-2/page13.jpg)
Forbeholdt postvæsnet Klatring 02741 &) POST) ——
MAGASINPOST B &
P P DANMARK

se —— ”
"al sd |
5, Æ ; me n
4 R
AA W
cs
HESS (E e VI
(= d N

ØS Now it's here
- you can f live without it

em

Myo Lite

Forhandles af alle førende outdoor- og sportsforretninger. Nærmeste forhandler henvises på telefon 38 71 69 59



