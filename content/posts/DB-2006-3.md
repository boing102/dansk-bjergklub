
---
title: "Dansk Bjergklub 2006 nr. 3"
date: "2022-10-29"
draft: false
tags: ["2006"]
thumbnail: /2006/DB-2006-3/page1.jpg
---

![page1.jpg](/2006/DB-2006-3/page1.jpg)
oktober 2006

Nr;




![page2.jpg](/2006/DB-2006-3/page2.jpg)
Her ultimo august har klubben 1182 medlemmer
fordelt på 19 udenlandske medlemmer, 26 fynske, 187
jyske, 949 sjællandske og heraf er 783 fra København
og omegn (postnummer under 3000). Det er flere end
vi har budgetteret med, og det er glædeligt at se, at så
mange holder fast på trods af omorganiseringen sidste
år. I bestyrelsen er vi i gang med både at vedligeholde
og skabe flere medlemstilbud til alle, og denne leder
skal forsøge at give en status på forskellige punkter.
Udfra medlemsprofilen og det, at der igen er
medlemsstop i KK, understreges behovet for nye og
gerne større indendørs faciliteter i Københavnsom-
rådet. For KK og DB's bestyrelser har dette meget høj
prioritet, og vi har behov for arbejdskraft hertil. Der
skal til at ske noget, så vi har ordentlige klatre- og
træningsmuligheder.

Dansk Klatreforbund

Forbundet vokser sig stort og der er nu organiseret
4000 medlemmer (nogle med dobbeltmedlemskab,
men det gør ikke noget overfor DIF). Der er ved at
blive ansat en breddekonsulent samt en sekretær, og
fra nytår er begge stillinger minimum halvtids.

Klatringens organisering internationalt — UIAA

Det er egentligt ret komisk. Nu har vi lavet en fæl-
lesstruktur i Danmark, hvorefter der opstår forvirring
i UIAA. På efterårets generalforsamling skal UIAA
diskutere en todelt struktur med en UIAA climbing
og en UIAA Mountain (inkl. ski og konkurrence-isk-
latring) gren. Der kommer nok en overbygning UIAA
foundation, som meget vel kan blive en tom skal. Til
den kommende generalforsamling vil klubben være
tilstede, ligesom forbundet vil være det.

Vi bakker fortsat op om og arbejder aktivt med fæl-
lesstrukturen i Danmark gennem Dansk Klatrefor-
bund, som på lang sigt bliver den danske repræsen-
tant. Hvordan det kommer til at foregå, og hvad
bjergklubbens rolle bliver heri, afhænger af den kom-
mende omorganisering af UIAA. En mulighed ved en
opsplitning af UIAA i to søsterorganisationer vil være,
at forbundet uddelegerer nogle af de mere bjergorien-
terede ting til DB. Vi må vente og se.

Bladet

Der har været tale om at det blad, du sidder med i
hånden nu skulle overgå til at være et forbundsblad.
Men det bliver der ikke noget af i 2007, så det fortsæt-
ter som et aktiv for DB medlemmer.

2

Kurser

Der er nogle praktiske problemer omkring udendør-
skursernes placering i forbundsregi. Derfor vil beg-
ynderkurserne i en overgangsperiode blive arrangeret
af DB i samarbejde med Dansk Klatreforbund. Der vil
være god adgang til alle kurserne for DB's medlem-
mer, så det er bare om at tilmelde sig.

Konkurrencer

Forbundets konkurrenceudvalg har stor fokus på
bouldering og vægklatring. Der skal gennem DB og
DKF også skabes grobund for drytooling/isklatre- og
skibestigningskonkurrencer. Til det arbejde skal der
nedsættes udvalg, alle interesserede kan henvende sig
til undertegnede.

Bjerget — ny udendørs klatrevæg i København.

I Ørestaden vil der blive opført et unikt boligkom-
pleks kaldet Bjerget. Her har DB indgået en aftale med
bygherre om at lave en 23 meter høj og 400 kvadrat-
meter stor udendørs væg. Den vil være overdækket og
kommer til at ligge omkring et hjørne. Mere info om
dette projekt senere, når byggeriet skrider frem.

Kullen og hytten

Der er kommet ændrede billetforhold til Kullaberg,
og der har været mulighed for at købe årskort via
sekretæren. Det var en engangsforeteelse i hvert fald
for i år, men der er mulighed for at få kortet til den
lave pris høs vagten ved at vise DB medlemskortet.
Den nye ordning er kommet godt i gang, ikke mindst
takket være en fleksibel indstilling fra Lånsstyrelsen.
Hytten og grunden trænger til at der bliver ryddet op
og renoveret, så meld jer endelig til hytteværterne,
hvis I kan hjælpe bare lidt en gang imellem.

Klubture

Dem skal vi have flere af! Der er forskellige initiativer i
gang og alle forslag modtages med interesse. Så meld

jer og vær med til - med klubstøtte — at give andre en

god klatre- og/eller bjergoplevelse.

Henrik Jessen Hansen

Velkommen tilbage til hverdagen efter sommerens even-
tyr. I dette nummer af Klatring kan du bl.a. læse om den
succesfulde Himalayat-bestigning, det smukke Cogne og

klubturen til Randa. Desuden er der et par produktan-
meldelser og en statusrapport fra bestyrelsen med nyt
om hytten ved Skåret. Redaktionen har fra dette num-
mer fået nye friske og dygtige kræfter i form af Camilla
Hylleberg. Vi byder hende velkommen og glæder os
til at endnu flere af hendes kreative idéer i de kom-
mende blade. Husk at hvis du har lyst til at fortælle
om dit sommereventyr eller yndlingssted, hører vi
gerne fra dig. Klatring har altid brug for nye histo-

rier og billeder. Deadline til næste nummer er 1.
november. Bladet forvente at udkomme før jul.

God læselyst! æg
Redaktionen % i
- — - aa
ng i” - -
AA t

Hot Flashes
Koskulak

Dansk Bjergklubs bestyrelse
Formand:

Henrik Jessen Hansen
summitedadinet.dk
Cogne Carsten Engedal (Sekretær)
Rørholmsgade 7B, st. th.

1352 København K

Tlf. 33 33 9838
sekretaerædanskbjergklub.dk
Jan Elleby (Kasserer)

Thomas Laubsgade 9. st.tv.

2100 København Ø

Tlf. 39 29 73 33 (privat)
janellebyØdanskbjergklub.dk
Mikael Kristiansen (Uddannelses
kontakt, kurser og ture)
mbkædanskbjergklub.dk

Peter Walbum Christiansen
(Forbundskontakt)
peterØkrydsfeltet.nu

Dolomitterne
Randa
Fodnoter
Klatrebab(i)es

Turmad i
Martin Harss (Lokaleforvalder)
martinædanskbjergklub.dk

Foredrag

Mail: christina.liebachægmail.com

Hytte-info

Internet: www.danskbjergklub.dk

3332 2262

Christina Liebach (KK og Forsikring)

Klubbens gironummer: — 9079858

DANSK BJERGKLUB

Klubhytte:
Ved Skæret i nærheden af Mølle
Hytteværter:

Hans Thor Pedersen
Carsten Hansen
Bibliotekar:

Claus Østbye Nielsen.
Klublokaler & bibliotek:
Løvstræde 8A, 3. Kbh.K. 3313 0714
Åbent hus hver torsdag

kl. 20-22 undtagen i ferier og
helligdage.

4444 8391
4636 3890

3929 2797

Københavns Klatreklubs bestyrelse:
Lise Usinger, Formand — 21271275
liseusingeremail.dk

Emil Underbjerg 3120 0452
freakybastard. &hotmail.com
Henrik Spanggård 21271275
metspangØmobilixnet.dk
Ola Mattsson

Mattsson. olaGyahoo.com
Majbrit Clausen,
DSF-kontakt 3258 3656
majbritclausenGhotmail.com

Peter Bernth Ulrich, kasserer
Peter.ulrichædk.ey.com

Spanggård og Mattsson står for
sikkerhed og byggeri.

26137521

Klatrevæg:. 3254 6367
Sundholmsvej 6-14, bygning D.
Åbent dagligt 17-22. Weekend 12-18

Forsidefoto: Mette Høgh-Petersen
i Bohuslån
Foto: Camilla Hylleberg

ISSN 1603-5976

Udgivet af:
Dansk Bjergklub, Mortonsvej 9
2800 Lyngby

Redaktion:
Claus P. Østergaard (ansvh.)
Rømersgade 25, 1.th. 1362 Kbh K.
Mobil: 2636 5110
Søren Smidt 2276 1652
Maria Sturluson

Camilla Hylleberg

Alt materiale mailes til:
bladædanskbjergklub.dk

Deadline næste nummer: 1/11 2006
Kopi af artikler er tilladt, hvis kilde og
forfatter angives.
Tryk: TGS-Group.





![page3.jpg](/2006/DB-2006-3/page3.jpg)
DBs egen billedkunstner

Bjørn Pierri Enevoldsen har netop be-
steget Europas højeste bjerg Mont Blanc
medbringende en trappestige, så han
kunne komme et lille stykke højere op
end andre bjergbestigere før ham.

Bjørn havde boret en række huller i
trappestigen for at reducere vægten mest
muligt, men alligevel var det en ud-
fordring at få stigen med til toppen.
Kunsteventen, som bærer titlen ”4807m
+ 1m”, sætter fokus på de absurde mål,
vi nogen gange kommer til at sætte os i
vores stræben efter stadig større, bedre
og højere. Bjørn er sandsynligvis den
første i verden, der er kommet 4807 me-
ter plus én meter op på Mont Blanc.

lor Flashes

Jubilæumsbestigning
På en solotur med
udgangspunkt i Brecken-
ridge, Colorado besteg
Jan Elleby den 14. august
2006 både Crystal Peak
(4222m) og Peak 10
(4155m). Efter at have søgt
ly i en nedlagt og delvis
sammenstyrtet sølvmine
under et haglvejr besteg
han først Crystal Peak ad
E-flanken. Derefter fort-
satte han ad forbindelses-
graten til toppen af Peak
10, der troner markant
over Breckenridge. Peak
10 blev derved Jans 50.
firetusinder. Tillykke!

Prominent besøg

En weekend i september kunne Kullenfarere opleve noget af
et særsyn. Den dygtige amerikanske klatrer Larry Hamillton
var i Danmark i forbindelse noget forskning og fik arrangeret
en tur til Kullen med ”lokale” guider.

Larry er ikke nogen ung mand mere, og sidste år fik han

en ny hofte. Hans klatring fejler dog ikke noget. Larry har
klatret mange bigwalls i Yosemite i 70'erne, ofte første- eller
andenbestigninger. Larry on-sightede bl.a. Josefinelystover-
hænget, Fingerjam, Flagermusen, Daffyjam, og sammen
med Anders Strange, Thomas Boesgaard og Rune Winfeld
klatrede han mange af de andre fine klassiske Kullenruter.
Larry fortæller, at han synes, det var sjovt at klatre på Kullen
og at bjergklubben har en fin hytte. Sjældent er der fortalt så
imponerende bigwall-historie ved klubhyttens bål.




![page4.jpg](/2006/DB-2006-3/page4.jpg)
KOSKULAK

Tekst: Jette Heitmann og Jacob Klaris-Jensen
Foto: Søren Carlsen og Jette Heitmann

Koskulak 7028m
Forsøg på etablering af
ny rute i himalaya!
Bestigning af den
ubestegne top,

peak 6541m

Ny rute på bjerget.

Af Jette Heitmann

”Skal vi på ekspedition i år?”, var spørgsmålet fra Per
en januar-morgen på vej ud af døren. ”Ja!”, nåede jeg
lige at råbe inden døren smækkede. Så var det afgjort,
nu skulle vi bare finde andre med samme lyst samt et
mål for turen.

Jacob og Søren kommer hurtigt på banen, og vi
bliver straks enige om, at vi vil ud et sted, der ikke er
overrendt. Målet bliver det 7028 meter høje Koskulak
samt den ubestegne top på 6541 m i Xinjina-provin-
sen i Kina, ikke langt fra den Pakistanske grænse.
Bjerget ligger nær det berømte og meget besøgte
Muztag Ata (7548 m). Koskulak blev besteget første
gang i 2005 af en russisk ekspedition. Vi vil forsøge
os med en ny rute på bjerget. Det skal være rigtig
eventyr. Yderligere sætter vi det mål for ekspeditionen,
at beløbet pr deltager ikke må overskride 20.000 kr
alt inkl.

Jacobs ven Christian er straks med på ideen, og
således bliver vi fem: Jacob Klaris-Jensen, Søren
Carlsen, Christian Schact, Per Bager og mig, der d. 4.
juli sætter kursen mod Koskulak. Kort inden afgang
får vi kontakt med Zeal sol/ski-briller samt Bjerg-
kæden i Køge. De vil begge gerne sponsorere udstyr,
så vi kan drage afsted med super nye gletcherbriller,
skibriller samt nyt tøj.

Allerede i Kastrup lufthavn rammes vi af det først
chok: det virker som om at hele Danmark har valgt

På vej mod BC Koskulak i baggrunden.

at rejse fra terminal

3 lige præcis i dag.
Der er vel ca. 1000
mennesker og tonsvis
af bagage i check-in
køen foran os. Det

er jo fuldstændig
umuligt. Køen synes
ikke at rokke sig ud af
flækken. Folk er sure
og nogle græder. Der
må gøres noget, hvis vi skal nå flyet. Vi får mænget
os ind på en uniformsklædt dame, der står og ser lidt
halv-vigtig ud ved self-check-in og forklarer vores
problem. Hun får tydeligvis lidt medlidenhed med
os og alle vores bagage-sække, så efter 10 min er vi
guidet hen i en speciel kø, hvor bagagevægten oven
i købet er gået i stykker. Hvor heldig kan man være?
De opdager simpelthen ikke vores 60 kg overvægt,
sætter bare spørgsmålstegn ved vægten af de mange
sække, men det er jo dunsoveposer og tøj det meste,
får vi fremstammet. Vi slipper igennem uden at betale
overvægt.

Turen går via St. Petersborg med fly til Bishkek,
hovedstaden i Kirgisistan. Derefter skal vi køre i last-
bil/bus til Kasghar i Kina og derfra de 8 timer videre
til foden af Koskulak. Vi har mange dages rejse foran
os inden vi endelig kan se bjerget for første gang. For
at minimere udgifterne deler vi tilladelse, kok, forbin-
delsesofficer og messetelt med to franskmænd. De vil
lave normalruten på bjerget og paraglide ned!

I Bishkek får vi købt mad ind til bjerget inden den
lange tur i en gammel ombygget russisk lastbil går
mod Tourgart pass: grænsen mellem Kirgisistan

og Kina. Ved grænsen opstår der store problemer.
Det viser sig at Christian mangler et stempel på sit
kirgisiske visa, hvilket gør at de bevæbnede græn-
sevagter ikke vil sende ham ud af landet. Efter 3-4
timers venten får han pludselig lov til at gå, og vi kan
komme videre op til den kinesiske grænsepost, hvor
vi også møder vores kinesiske agent.




![page5.jpg](/2006/DB-2006-3/page5.jpg)
Han er mødt op med en stor lastbil til vores bagage
og en behagelig bus til os.

Efter en overnatning i Kasghar kører vi de 8 timer
mod Koskulak. Efter lidt parlamenteren frem og
tilbage om vi skal gå direkte i Base Camp (BC) i 4600
m, eller vi skal have en overnatning længere nede af
bjerget, får vi agenten overtalt til at vi skal sove i 4200
m, der hvor bussen alligevel læsser os af. De 30 æsler,
der skal transportere mad, udstyr, gas og messetelt op
til BC, får en ekstra hviledag, så alle virker tilfredse.

Højden påvirker os allerede, eller i hvert fald nogle af
os. Christian og jeg er begge dårlige. Da jeg begynder
at kaste op kommer franskmændene straks over og
beretter sagte, at de sandelig er på Diamox og har
været det siden Kasghar (800 meter over havet). De
viser mig deres medicinkasse, eller rettere kasser…
Nu forstår jeg, hvorfor der skal 30 æsler til at trans-
portere vores udstyr til BC. Jeg takker pænt nej til
deres velmente tilbud om Diamox mm.

Christian er stadig dårlig næste morgen, og beslutter
at blive en ekstra dag i 4200 meter, mens vi andre,
sammen med de 30 æsler, går op og etablerer BC.
Det føles skønt, at vi endelig sådan rigtig er på vej.

Allerede første morgen i BC er der problemer i det
franske telt: den ene franskmand er tydelig påvirket
af højden. Han snakker volapyk og kan ikke stå på
benene. Han skal ned! Heldigvis er der en lokal
fårehyrde i BC for at aflevere æselmælk. Han bliver
hyret til at transportere Remie ned, hvilket viser sig
som en umulig opgave, da Remie ikke selv kan sidde
på æslet, selvom han bliver spændt fast. Søren og
Jacob, der skal ned efter Christian, støtter ham fra
hver side. Remie bliver lagt i det telt, som Christian
efterlader, men mister bevidstheden og bliver derefter
med æselkærre fragtet ned til vejen og med bus ind
til Kasghar. Efter et kort besøg på et frygtelig kine-
sisk hospital er han dog kommet til bevidstheden

og evakueres med hjælp af SOS international ud via
Indien og Pakistan.

Alt imens Remies bliver evakueret, er Søren, Jacob,
Per og jeg igang med at etablere lejr 1. Det er en lang
tur op. Samtidig skal vi finde en passende vej gennem
den meget opsprækkede gletcher, så det bliver en
hård tur. Gletcheren er som en labyrint, så det tager
sin tid at finde igennem. Vi har brugt over 9 timer på
de 700 højdemeter. Lejr 1 bliver etableret i 5300 me-
ter, og alle har det fint, så vi bliver en enkelt nat i den
lille lejr. Det er en kold nat. Vi måler -17 ?C i teltet

om morgenen. Det bliver dejligt at komme
ned i BC, hvor Christian venter. Chris-
tian kæmper med en konstant dunkende
hovedpine og er blevet nede.

Kokken har lavet lækker mad og mes-
seteltet oser af stemning. Vi skåler i udval-
get af medbragt whisky og fejrer at lejr 1

er sat op, og at vi er igang med en ny rute
på bjerget. Nu har vi fortjent en hviledag

i BC, inden vi går op med et nyt læs for

at etablere lejr 2. Til den tid har Christian
forhåbentlig også fået det bedre. Han
kæmper virkelig med den hovedpine.
Næste morgen er Remies klatremakker,
Ludo, retur i BC og siger, han er klar til
bjerget. Han virker dog, forståelig nok, rys-
tet over oplevelsen med hans makker. Han
indikerer, at han gerne vil klatre med os. At
få en rystet franskmand, som vi klatremæs-
sigt slet ikke kender, med i vores reblag

er ikke lige det, vi har lyst til. Heldigvis er
vi akklimatiseringsmæssigt foran ham, så
han foreslår at gå en tur op i lejr 1 alene,
og så vende tilbage i løbet af aftenen. Han
er dog hurtig retur og meddeler straks, at
han trækker sig… Han vil hjem til Frankrig,
pakker alle sine ting og er væk næste mor-
gen. Nu er BC helt vores egen, masser af
mad og en super god kok, der bl.a. forstår
at hygiejne skal i højsæde, og at maden
skal være lækker og varieret.

=]

Aftenerne i BC går med whiskydrikning og

snak i messeteltet. Snakken bliver ofte lidt ensformig,
så når der bliver for meget ”Pik, patter og lort”, så
snupper jeg lige et par kapitler af min bog oppe i
vores telt.

Efter en hviledag i BC er vi alle klar til at gå på bjerget
igen. Christian føler sig OK, og vil med opad denne
gang. Nu skal lejr 2 etableres. Tungt læssede forcere
vi gletcheren, denne gang i kraftig snevejr, så det er
sandelig ikke nemt at finde vej. Vel fremme ved tel-
tene i lejr 1 tager vi os en velfortjent overnatning. Der
er ikke megen appetit hos nogen af os, da vi får den
russiske pulversupper kogt op. Alt russisk pulversuppe
skal åbenbart smage af mynte, fy for pokker da! Det
sner det meste af natten, men til gengæld vågner vi
op til en smuk, smuk solbeskinnet morgen. Der er
faldet 15-20 cm sne i løbet af natten. Vi får smeltet
sne, spist den obligatoriske mysli med pulvermælk

og pakker derefter til turen videre op ad bjerget.
Christian har det ikke helt godt, men insistere på at gå
med op for at træde spor i sneen, og så vende tilbage
til lejr 1. Skønt at han har overskud til det, selvom

han ikke føler sig på toppen. Det begynder hurtigt at
blæse, og selvom solen skinner, er det meget koldt. Vi
er ikke i reb, da det første stykke af ruten er på kam-
men, så jeg kan gå i mit eget tempo og prøver at nyde
den storslåede udsigt. Vi kan se K2.
Jeg er irriteret over, at jeg ikke kan bevæge mig i
samme tempo som mændene, det bliver et problem,
når vi skal i reb igen. Jeg bander lidt for mig selv,

og ønsker jeg har flere kræfter. Blæsten tager til! Jeg
fryser mine fingre helt forfærdeligt, og jeg har proble-
mer med en gammel frostskade… Standser op for at
finde mine dunluffer og kommer hurtigt et godt stykke
efter de andre. Jeg kan se, at de andre standser op,

Lu

På vej mod lejr 2.

og Christian vender pludselig om. Hurtig er han nede
ved mig og informerer, at han har helt forfærdeligt
ondt i hovedet. Han vil ned i lejr 1. Desuden er der
begyndt at komme tydelige indikationer på spalter i
gletcheren, så Jacob, Per og Søren er ved at finde reb
frem. ”Pisss!”, tænker jeg, så er mine dage vist talte;
jeg kan simpelthen ikke gå i deres tempo. Går videre
op mod dem og overvejer inderligt hvad jeg skal
gøre: vende om, fordi jeg ikke kan følge med i deres
tempo eller bare være ligeglad, og så på den måde
tvinge dem til at gå langsommere. Nej, det kan jeg
simpelthen ikke byde dem. Ved selv hvor træls det er,
når andre ikke kan følge med en, og man hele tiden
fryser mere end nødvendigt pga. det langsomme tem-
po. Da jeg langt om længe kommer op til dem sidder
de sammenkrøbne på deres rygsække og fryser i 5700
meters højde. ”For helvede da”, ryger det ud af mig,

9




![page6.jpg](/2006/DB-2006-3/page6.jpg)
Ruten gennem gletcheren

11

oOo
=




![page7.jpg](/2006/DB-2006-3/page7.jpg)
”jeg vil aldrig kunne følge med jer, så jeg vender!” Jeg
kan se på Per, at han er skuffet. De prøver at overtale
mig til at gå med videre, men nej. Jeg finder hurtigt
de fælles ting frem, som jeg har båret på, og vender
inden de kan se, at jeg har tårer i øjnene. ”Øv, øv, øv!
Gid vi ikke skulle have været i reb, så havde jeg været
med endnu.”

Jeg er hurtigt tilbage i lejr 1 og tilbringer en nat der
sammen med Christian. Han har stadig ondt i
hovedet, og vi beslutter, at vi vil gå til BC næste
morgen. Imens har Søren, Jacob og Per fundet en
tilgængelig rute videre op ad bjerget. De etablerer lejr
2 i 5900 meters højde, hvor de overnatter og kommer
retur til BC sent næste dag. Så er alle igen samlet i BC
til hygge, snak og god mad i messeteltet. Efter et par
hviledage er Søren, Jacob og Per klar til et topforsøg.
Jeg overvejer, om jeg skal gå med, men det vil jo bare
blive samme problem igen.

Af Jacob Klaris-Jensen

Endelig var vi parate til et forsøg på Koskulak. Per,
Søren og jeg var nu klar til at give gas. Jeg var meget
ked af, at Jette og Christian ikke kunne komme med
på selve topforsøget, men de følte sig ikke klar, og
havde derfor truffet den rette beslutning at blive nede.
Jeg mærkede en god opbakning fra dem alligevel.

Vi drog afsted fra BC og nåede uden større vanske-
ligheder lejr 2 i 5900m. Kort efter ankomst begyndte
det dog at sne, og inden længe var det lukket helt til.
Vi gjorde os klar til et par dage i teltet, men efter bare
35 timer på ryggen i telte var vi klar til at fortsætte op
ad bjerget. Vi havde lavet et tidligere forsøg, som dog
endte i godt 6200m. Det var på sidste tur op, hvor vi
fandt ud af, at vi behøvede endnu en lejr. Jeg synes el-
lers, at vi rykkede med ok tempo, men højdemåleren
og uret fortalte noget andet. Vi måtte have en lejr 3.
Endnu engang måtte vi tungt lastede finde vej
gennem isfaldet ovenfor lejr 2. Den store mængde
nysne havde dækket mange spalter og gjorde også
arbejdet med at træde spor anstrengende.

Heldigvis kendte vi nogenlunde ruten op igennem
isfaldet og gik sjældent forkert. Vi var de første men-
nesker som med garanti betrådte disse smukke vidder
heroppe. Selvom et andet klubmedlem - Claus Olsen
- var her sidste sommer med en anden international
ekspedition, benyttede de den russiske rute, som lå
et stykke væk. Denne viden om uberørt terræn, samt
eventyret ved at arbejde med en ny rute, drev os

12

fremad. Ret fed oplevelse!

Efter seks timer nåede vi alle tre trætte frem til det
område, hvor vi ville anlægge lejr 3. Stedet var perfekt
til lejrplads, og i modsætning til de to andre lejre, var
her en super udsigt. Vi kunne i det klare vejr se bjerge
i flere lande: Pakistan, Afghanistan, Tadsjikistan og
Kirgisistan. Højdemåleren viste 6250m. Ikke impon-
erende, at vi kun var steget 350m på seks timer, men
distancen fra sidste lejr hertil var enorm. Nu ventede
arbejdet med oprettelsen af lejr 3.

Vi fik hurtigt rejst teltet, hvorefter den obligatoriske
telthygge med cola og chips, blev nydt med stor
velbehag.

Næste morgen målte temperaturen inde i teltet ca.
—25 gr., så det tog lidt tid at overvinde sovepose-
suget. Men da vi blev klar over, hvor perfekt føre vi
havde udenfor teltet, steg tempoet markant. En hård
skorpe dækkede nysneen og kunne lige akkurat bære

en krops vægt. Jeg startede forrest i rebet, men inden
længe begyndte jeg at gå igennem skorpen. Efter en
halv times arbejde meldte Søren ud, at han vendte
om. Han havde ikke mere power tilbage og tænkte,
fornuftigt nok, også på nedstigningen.

Per og jeg fortsatte opad. Flere gange lød knagen

og brag under os, når sneen satte sig. Tempoet var
stadig ikke højt, og jeg begyndte at tvivle på, om vi
ville kunne nå en bestigning af Koskulak. Jeg vidste,
at vi ville kunne nå toppen, og tilbage til lejr 3 igen.
Men det ville komme til at tage mange timer, og min

Retur i Base Camp

hovedregning sagde, at vi i så fald først ville nå lejr

3 i mørke. Jeg sagde ikke noget til Per, for vi skulle
bare videre. Der var jo stadig den ubestegne top

— Peak 6541m. Uden vi havde sagt noget til hinanden,
stillede vi ind på Peak 6541m.

Stadigt kæmpende i dybsne gik Per pludselig igennem
en snebro. Han blev heldigvis bremset ved armhul-
erne og hang og sprællede. Jeg fik strammet rebet op

og hevet mit kamera frem. Han havde slået ryggen,
men kunne selv klatre ud af spalten. Vi blev efter lidt
vand og billeder enige om at stige op mod kammen
oven over os. Det viste sig at være toppen af Peak
6541m. Kl. 13.05 d. 21. juli 2006 stod vi begge på
toppen via en ny rute. Fire dage havde bestigningen
taget fra BC. Alt var perfekt. Stor oplevelse !

Efter de klassiske topbilleder startede vi
nedstigningen. Det tog ikke lang tid at nå lejr 3,

hvor en glad Søren ventede. Her holdte vi frokost og
fortsatte så turen ned af bjerget. Vi var nu klar over,
at vi skulle nå BC samme aften, og at vi havde to lejre
endnu at pakke ned.
Jeg var stolt, glad og træt, men vidste at vi skulle nå
BC. Jeg kunne næsten allerede ”smage” festen, som
uden tvivl ville blive holdt i BC aften.

Vi holdte kun korte hvil i lejr 2 og 1, inden vi gik
videre nedad. Rygsækken føltes enorm tung og
anstrengende, men et sted under lejr 1, efter vi havde
krydset gletcheren for sidste gang, så og hørte vi Jette
og Christian. De havde set os fra BC, og var gået os

i møde med tomme rygsække og colaer. Ud over
glæden ved colaen, tilbød de også at hjælpe os med
rygsækkene — mange tak for det venner!

Af Jette Heitmann

Christian og jeg kan fra BC se at ”tre små prikker
bevæger sig ned ad bjerget”. Der er jo ingen tvivl
om, hvem det er; vi er de eneste på bjerget i år. Vi får
hurtigt pakket 5 colaer og så afsted. Kl. 20 støder vi
på dem, 400 højdemeter over BC. Det er dejligt at se
dem igen og få hele historien om deres ubestegne top
og topforsøget på Koskulak.

Vel tilbage i BC er der disket op med alverdens lækre
retter. Kokken har virkelig haft travlt. Der bliver spist,
skålet og snakket om bjerget, og ja selvfølgelig om
”pik, patter og lort”. Stemningen er helt i top, selvom
ingen kom på toppen af Koskulak i år.

Efter 4 oplevelsesrige uger i Kina lander vi til hede-
bølge i Danmark. Nu skal badetøjet findes frem og
duntøjet pakkes væk… indtil næste tur.

Inden vi tog afsted, havde jeg lovet mig selv, at kom
jeg ikke på toppen af en 7000'er denne gang, så var
min bjergbestigningskarriere slut… Men nej, fileme
nej! Så må målet bare være et 6000 meter bjerge
næste gang…

13




![page8.jpg](/2006/DB-2006-3/page8.jpg)
Tak til Zeal for sponsorat af'Stiper'sol-og skibriller
samt til Bjergkæden for tilskud/til bl.a. Patagonia-tøj

Rutens Data: Få

Bestigere: Per Bager og JacoBiKlaris-Jensen.
Bjerg: Peak 6541m (654 m). at ÅR
Sted: Muztag Ata Shan Kin

Tid: kl. 13.05 d. 21-07-2006. ”

Rutenavn: ”Gletcher GO GO”

Rute højde: ca. 1941 m. «

Varighed: 4 dage.

Lejre: BC (4600m), L1 (5300m),L2,(5900m)f0 2 43(6250m)"

CEED mn RON GA —— D Feststemning i messeteltet

14 15





![page9.jpg](/2006/DB-2006-3/page9.jpg)
16

Bella Cogne

Af: Valdemar Jensen

Tjåk! Tjåk!

Lyden af Bos økser bryder stilheden, og jeg ser op
mod den skinnende blå himmel.

Jeg befinder mig på 2. reblængde af Lillazfossen, og
solen bager mit ansigt.

Lykke.…

Bo Nortvig og jeg havde begge meldt os til Bjerg-
klubbens isklatretræf i uge 7. Vi var begge på træffet
i Hemsedal året før, og det var så fornøjeligt for os
begge, at det måtte gentages.
Af uransagelige grunde blev kurset, som skulle foregå
samme tid og sted som træffet, og selve træffet begge
aflyst, og det på grund af manglende tilmeldinger.

Det ærgrede jeg mig en del over, især fordi lokal-
iteten var det for mig ukendte Cogne i Aostadalen - et
sted som hidtil kun havde kendt sin eksistens i stille
samtaler over bålets gløder, som kun blev hvisket i
selskaber uden udenforstående, som kun blev udtrykt
ved hjælp af komplekse håndtryk kun kendt af de
indviede.

Bo og jeg blev dog hurtigt enige om at fuldføre
missionen alligevel, og døbte vores tur "First Annual
Danish Mountaineering Club Cogne Winter Meeting
2006”.

Cogne, here we come.

Flytur til Milano og billeje sammesteds viste sig at
være den mest praktiske løsning, og selv om der

fra stewardessernes side var rift om Bos gunst, så
lykkedes det os at komme helskindet til Italien.

Hvad vi ikke havde kalkuleret med var de
igangværende olympiske vinterlege, som med itali-
enernes sans for planlægning faldt sammen med et
omfattende vejarbejde på strækningen mellem Milano
og Torino. Heldigvis er Bo en erfaren stifinder, og selv

- et isklatreparadis

om de eksotiske glædespiger, som i OLs anledning
stod med ca. 20 meters mellemrum på indfaldsvejen
gjorde deres bedste for at distrahere samtlige forbi-
passerende biler, så fandt vi den rette vej.

Nu er Cogne ikke et sted, man lige falder over, så det
lykkedes os at køre den samme strækning frem og
tilbage 3-4 gange, før vi fandt the hidden passage.
Via den døgnflue, som nogen har valgt at kalde
internettet, havde Bo fundet et passende hotel til os,
og da vi ankom viste vores ”værelse” sig at være en
toværelses hotellejlighed inkl. køkken. Klart anbe-
falelsesværdigt.

Efter en lang aftens skærpning af jern og økser og
efterfølgende søde drømme drog vi næste morgen

til fods ind i selve dalen for at finde noget is. Vi be-
høvede ikke at gå langt, for de første fosse meldte sig
mindre end 10 minutters gang fra hotellet.

Eftersom hverken Bo eller jeg havde været på is
siden det forgående års træf, valgte vi at bruge den
første dag på en relativt kort fos, hvor vi satte nogle
topreb op, dels for at få føling med isen igen, og dels
for træne leashless climbing, som det så fint hedder,
dvs. klatring uden håndstropper. Jeg havde indkøbt
triggers og diverse snydetricks for tøsedrenge til mine
nye Grivel Light Machines, og alle Bos påstand om
det modsatte ændrer ikke ved det faktum, at det er de
absolut fedeste økser på markedet. Basta!

De næste par dage gik med at klatre de nærliggende
fosser, som lå i gåafstand fra hotellet — ren sportsis-
klatring.

Undervejs fik vi overnattende gæster i nogle dage,
nemlig Tobias Bering og Anne-Marie, som tog nogle
dage i Cogne i stedet for deres regnramte 3- mdr.'s
orlov i Chamonix. En kærkommen lejlighed for Bo
til at få tilstrækkelig med modstand i hans overlegne
musikvidenquiz.

17




![page10.jpg](/2006/DB-2006-3/page10.jpg)
18

I selskab med Tobias og Anne-Marie klatrede vi bl.a. den
dejlig 4+-variant af den uhyre populære klassiker, "Cas-
cade de Lilaz', hvor specielt 2. reblængde var interessant:
en fos udhulet af neddryppende vand, således at den
dannede en 8-10 m høj og hul cigar.

Rygtet sagde at den burde klatres inde i den hule sektion,
for at få maksimal spænding.

Undervejs fik jeg vished for at leashless virkeligt er det
fedeste, og uden alt det rod med stropper. Nemlig

I mellem spiseorgier af pasta carbonara, aftenoplæsning
af den allestedsnærværende BS Christiansens visdomsord,
samt væddemål om dødsantallet i bobslædekonkur-
rencer bevægede vi os længere ind i dalen, klatrede lidt
og testede styrken af diverse abalakovankre — jo, de kan
holde langt mere end man tror. Pga. det varme vejr og
de solrige dage var det småt med de længere ruter, men

i stedet var det muligt at forsøge at visualisere de lidt
hårdere testpieces i området, herunder Stevie Hastons
”X-Files M9+'.

Uha, det er langt væk fra vores komfortable grader.

Også klatringen i en nærliggende lille kløft under en bro
vakte stor lykke: korte fosser med besynderlige formation-
er pga. den skiftevise tø og frost. Topanker i autoværnet
fuldender de sjove ruter, og vi gav hver vores bidrag til
isguden i form af overskudsvæske i forskellige afskyg-
ninger...

I samme kløft fandt vi også nogle smukke frithængende
tappe, men Bos veludviklede overarmsmuskulatur
sørgede for at det blev en kort fornøjelse. I stedet prøvede
vi lidt drytooling i en dertil indrettet klippesektion, men
morskaben forsvandt hurtigt, da jeg tordnede mod jorden
efter at et greb ved 3. bolt knækkede, og i samme ånde-

drag med nød og næppe und
selv ihjel med de nyslebne øl
Det havde ellers været en sm

gik at slå både Bo og mig
ser.
uk død med de fine økser.

Sidste dag var vi slidte og lejede i stedet langrendsski

for evt. at nå lidt længere ind

i dalen og inspicere til

en anden gang. For sent opdager jeg Bos jernlunger og

kapacitet for smerte. Slidt.

Som en passende afslutning blev vi på køreturen til Mi-

lano involveret i et biluheld,

hvorefter vi kom for sent til

vores fly. Resultat: 34 timers ventetid i Malpensa på næste

ledige flysæde....
Det sværter dog ikke mindet
tisk område.

Skønhed, dit navn er Cogne.

om en dejlig tur til et fantas-

1g




![page11.jpg](/2006/DB-2006-3/page11.jpg)
Dolomitterne

- en Intro

Tekst & foto: Henrik Jessen Hansen

Der er megen klatrehistorie knyttet til Dolomit-
terne lige fra Preuss over Comici, Cassin, Messner
til Alex Huber. Disse stejle og spektakulære kalk-
bjerge i Norditalien har på mange måder spillet en
nøglerolle i udviklingen af den sport, vi kender i
dag. De seneste 20 år er Dolomitterne kommet lidt
i miskredit, dels fordi de har ry for at være løse, og
dels fordi det er blevet fremmedgjort at sætte egne
sikringer i kalk med sportsklatring og boreboltes
indtog.

Og der er løst visse steder, og man skal tage sig i
agt. Men når det er sagt, så er der mange kanon
gode ruter og klatreoplevelser, og denne artikel
skulle gerne give en god intro til området. Læs
guidebøger, som fx ”Classic Dolomite Climbs”, og
gå efter de ruter, der er beskrevet som faste klas-
sikere her, og så er det helt i orden.

Artiklen er baseret på egne erfaringer og ment som
en hjælp til andre, der har lyst til flotte klatreoplev-
elser i flerreblængders kalk. De beskrevne ruter
forudsætter generelt et niveau på 6a i Sydfrankrig,
samt at man er rimeligt hjemme i at sætte kiler og
friends. Det er alle klassikere, og man kommer
ikke til at stå at rode med små kiler i skæve ris, da

der oftest vil være en slagbolt, og mange steder er
der lavet standpladser.

De fleste starter i Sella-passet, men Cortina
d'Ampezzo skulle også være udmærket, og der

er en guidebog fra Loboedition specielt til dette
område. Cortina er dog ikke omtalt her, da jeg ikke
har klatret noget videre i dette område.

STE

Udgangspunktet er oftest Sellapasset i godt 2200
meters højde, og her ligger der en hytte ved pas-
vejen og med under en halv time til ruterne. Ellers
er udgangspunktet camping i Val di Fassa. Pladsen i
Campitello er bedre end den i Canazei.

Der er korte boreboltede ruter i passet og flere an-
dre steder under de store vægge. De mest popu-
lære ruter er på de 3 Sellatårne og på sydvæggen af
Piz Ciavazes.

På første Sellatårn er ruterne omkring 200 meter
lange, og der klatres på sydvæggen. En intro kan
være Trenker (6 reblængder (rl.), V-), klatringen
foregår i diedresystemer og en kamin, klippen er
fast, men crux'et er meget poleret.

En anden klassiker er Tissi (7 rl., VI) hvor cruxet er
ganske tungt over en væg fra en flot diedre. I første





![page12.jpg](/2006/DB-2006-3/page12.jpg)
reblængde skal man klatre præcist, ellers kommer
man ud i noget løst lort. Ved siden af ligger Schober
(7 rl., VII- et sted i 2. rl., ellers IV til VI), hvor den øvre
del er rigtig fornøjelig klatring på fast grå kalk, og
hvor der er indstøbte borebolt-ankre. De to ruter kan
kombineres via et tværriss så man får en rigtig god
6.-grads rute.
Længst til højre på væggen står der en 180 meter høj
pillar, hvor bl.a. Via Thomas (6 rl., VI-) går. De første
1/2 reblængde er noget løst slam, men herefter er det
rigtig god klatring, specielt hvis man tager 6- reb-
længden fra naboruten med i linieføringen.

På andet Sellatårn er klassikeren Kasnakoff (9 rl., V+)
på nordvestkanten, som overvejende giver eksponeret
4.-grads klatring og kun er svær i cruxet i begyn-
delsen af 5. reblængde. Ved siden af ligger Messners
berømte 6.-grads rute, der er omtalt i hans debutbog:
”Der Siebte Grad”. Men den har desværre været våd
de to gange, jeg har været der for at klatre den.

Tredje Sellatårns mest populære rute er Vinatzer (13
rl., V+ et sted i et overhængende fingerriss, der kan
laves AO). En lang overvejende 4.-gradsrute, der er
perfekt som intro til længere ruter i området.

Syd for Sellapasset ligger er der en stribe gode ruter
på Piz Ciavazes. De fleste ruter stopper på et bånd
ca. 300 meter oppe, hvorfra der er en let nedstig-
ning. Bedst af dem, jeg har klatret, er klassikeren Store
Micheluzzi (12 rl., VI), der er berømt for en 90 meters
travers. Den er kun 80 m., men meget flot, og der
dukker hele tiden greb og trin op, når det ser håbløst
ud. Man skal ikke lade sig skræmme af den noget
polerede indstigning. Det er kun de første to reb-
længder, og ruten er godt sikret hele vejen. De fleste
reblængder er vedvarende femte grad. Lille Micheluz-
zi (8 rl., IV+) længere nede ad vejen er der derimod
ikke meget ved. Jeg har ikke klatret Schubert Vensk-
absvej (7 rl., VI) men den skulle være kanon god.

Rosengarten (Catinaccio)

Fra Val di Fassa kan man også nå op i Rosengarten,
hvor udgangspunktet for mange ruter er parkerings-
pladsen ved Gardeccia hytten. Hytten nås med en
bus fra Pera di Fassa, da man ikke må køre derop i
egen bil. Der er utroligt flot: en smal grøn dal omgivet
af lodrette gullige og grå vægge, og det er en tur værd
bare at tage derop og se det.

Mest kendt er Vajolet tårnene, der på mange måder er
et vartegn for Dolomitterne. De er meget polerede og
overrendte, og man står ligefrem i kø. Men de er must
do, og den første rute er Delago kanten (4 rl., IV+)

Ole F på traversen i Micheluzzi (6).

Tora Venezia.

23




![page13.jpg](/2006/DB-2006-3/page13.jpg)
24

på Delago tårnet. Der er indstøbte standpladsbolte.
Jeg har aldrig oplevet så glat en 4.-grad, det var som
marmor poleret med brun sæbe. Men det er en flot
tur, og man kommer jo op. Standpladserne er store
indstøbte ringbolte, og der er abseil piste. Det bliver
straks bedre på de næste tårne: Stabeler og Winkler.
På Stabeler tårnet er der den udmærkede Fehrmann
(4 rl., IV+), der starter nærmest direkte fra abseilpisten
fra Delago tårnet. Men da den ikke er poleret, orker
de fleste åbenbart ikke at fortsætte. Turen til Vajolet-
tårnene skal gøres for den meget flotte natur og for
det historiske sus ved at klatre 100 år gamle ruter.

Fra Gardeccia hytten kan man ikke undgå at blive
tiltrukket af østvæggen på Rosengarten, der er 600
meter høj og domineret af to riss/kaminsystemer di-
rekte fra bund til top. Det er Steger (18 rl., VI-). Cruxet
ligger i begyndelsen, og da vi her i sommer havde
overstået dette, måtte vi desværre vende om pga. et
vejrskift.

Civetta

Civetta er et imponerende bjergmassiv med en
berygtet 1000 meter nordvestvæg. Men lige syd for
står de flotte og indbydende Torre Venezia og Torre
Trieste. Udgangspunktet til klatring her er Rifugio Vaz-
zoler, der er en virkelig idyllisk hytte med let tilgang i
Teva'er på en god time.

Torre Venezia er et flot 450 meter højt tårn med en
stejl sydvæg. Op gennem denne går en af Dolomit-
ternes klassiske 6.-gradsruter. Det er Tissi (15 rl., VI-),
hvor cruxet er en travers over en lodret væg mel-

lem to overhæng, der adskiller den øvre og nedre
halvdel af væggen og reblængden nedenunder. Disse
reblængder er faste og til at sikre, mens nogle af

de lettere er mere eventyr-terræn med nogle lange
runouts. Men det er en væg og en rute med karakter,
og vi var glade, da vi kom tilbage til hytten og fik en
gang suppe og en fadøl.

Pala

Dette massiv ligger langt mod syd og er måske ikke
så kendt. Blandt italienere har det ry for at give noget
af det bedste klatring overhovedet, og der er lige
udkommet en detaljeret guide til området. Der er
mange lange ruter i alle sværhedsgrader og klippen
er generelt af god kvalitet. Det eneste minus er lange
hyttetilgange på 2 til 3 timer.

25




![page14.jpg](/2006/DB-2006-3/page14.jpg)
Mest kendt er Cima Della Madonna med Schleier-
kante eller Spigolo del Vello (10 rl., V+). En meget flot
linie og en velmarkeret kant på et tårn. En rute, der
er blevet udnævnt til Østalpernes flotteste! På trods
heraf, den gode kvalitet af klippen og af klatringen, er
den ikke særligt poleret, og det meste er ikke særlig
svært. Cruxet ligger højt oppe, er på ca. 10 meter og
er velsikret.

Brenta

Isoleret fra resten af Dolomitterne ligger Brenta nord
for Gardasøen og Arco. Mange af toppene når op
over 3000 meter, og de er karakteriseret ved meget
stejle vægge, som også giver nogle spektakulære
klettersteigs (Via Ferrata red.). Der er igen lange hyt-
tetilgange, men udsigten er turen værd.

FAKTA

Gradering
Der bruges UIAA (tysk) gradering og VI- svarer til
F5c og VI til VI+ til F6a.

Guidebøger:

Mest detaljeret er topo-føreren Dolomiten Vertikal
fra www.loboedition.de i to bind (Band Nord og
Band Sud, der også indeholder Arco og Gardasøen).
Selvom de er på tysk, kan de bruges uden de store
sprogkundskaber. De indeholder også klettergarten
områder og boreboltet sportsklatring. Bøgerne kan
købes lokalt eller via nettet.

En god fører, og min personlige favorit, er Anette
Køhler og Nobert Memmel: Classic Dolomite
Climbs. Den findes også på tysk i flere udgaver og
vist med flere ruter i, men der er til års klatring i den
engelske udgave (fås bl.a. via www.cordee.co.uk, og
er at finde i klubbiblioteket).

Derudover findes en stribe lokale guidebøger, samt
en engelsk i to bind fra Alpine Club, men den er
stadigvæk gammeldags (uden topoer), så det dis-
kvalificerer den.

Udstyr:

De fleste tilgange og nedstigninger kan klares i et
par løbesko, så det er som regel nok med en let
rygsæk med en camelbag, et par æbler og en tynd
anorak.

Crux'et i Tissi ruten (6-) på Tore Venezia.

Et flot tårn her er Camapnile Basso, og rutevalget
bliver Fehrmann (13 rl., V-) med afslutning op af
Preusswand (5 rl., V). Ruter, der imponerende
nok, er lavet så tidligt som 1908 og 1911, og som
overvejende går op ad diedresystemer. Ned-
stigningen er nærmest en tur rundt om tårnet,

og man kommer tæt forbi starten, så man ikke
behøver at slæbe så meget med op.

Til klatreudstyret hører typisk mellemstore Cam-
alots, et sæt kiler, evt. et par rockcentrics og næsten
vigtigst: nogle halvlange slynger (fx 3 stk. 60 cm

og en 120 cm) til sanduhr og til rundt om blokke.
Ved specielle behov fremgår det af guidebøgerne.
Halvreb er en fordel men ikke et krav, der er dog

en del abseils i nedstigningerne. Lidt gammelt reb
eller tynde slynger til at rigge nødabseils til bør ligge
nederst i sækken.

Hjelm er en selvfølgelighed.

Transport og overnatning:

Med bilen gennem Tyskland (med eller uden
trafikprop ved Miinchen), videre over Innsbruck og
Brennerpasset og derfra til det udvalgte område. En
anden ide er lavprisfly (Sterlings Milano-rute til Ber-
gamo er ret tæt på området og specielt på Brenta)
og herfra billeje. Enkelte steder som Sellapasset kan
klares med offentlig transport, men en bil er absolut
en fordel.

Der er masser af campingpladser, men de er relativt
dyre (over 100 kr./person/døgn). Mange steder

er det en fordel at bo i en af de mange hytter. De
fleste er klubejede, så der er rabat på hytteordnin-
gen. OBS: hytten ved Sellapasset giver ikke rabat

i højsæsonen, og ser sig selv som et hotel (dob-
beltværelse + halvpension koster 400 kr./person).

27




![page15.jpg](/2006/DB-2006-3/page15.jpg)
Rebledertur Raåanda

Tekst:

Jan Elleby (foto), Rasmus Klaris-Jensen,
Gunnar van der Leeden, Jørn Unnerup,
Henning Beck & Søren Fonsbøl

I sommeren 2006 blev der afholdt en rebledertur
til Randa nedenfor Zermatt i de schweiziske alper.
Under en af de mange hyggelige stunder besluttede
vi i fællesskab at skrive en artikel til klubbladet…

Rasmus:

Da Jan og jeg sad i toget, der i sneglefart be-

vægede sig op gennem Mattertal, sad vi og

spejdede efter hytten og de toppe,

vi de næste dage ville forsøge

os på. Målet var først og

fremmest at komme
op til Topali-

hitte og se

nærmere på tingene. Topalihutte havde været
brændt ned nogle år tilbage, men var nu bygget
op igen på ny. Det var faktisk hytteværten, der
havde set en beskrivelse på Jans hjemmeside, og
som havde sendt Jan en invitation til at se at hyt-
ten var oppe og køre igen. Så det måtte vi jo op og
kigge på. Jan, jeg selv og Søren havde derfor valgt
at tage til Schweiz tre dage før reblederturens
begyndelse.

Efter vi havde etableret os på campingen i Randa,
tog jeg med Jan en tur op til Zermatt. Efter lidt
mad og den obligatoriske tur rundt i byen, tog vi
forbi den næsten obligatoriske North Wall Bar. Jan
viste mig, med kort og guidebøger, hvor vi skulle
hen. For mit vedkommende var det den første

tur til Alperne om sommeren, så det var fedt at
sidde og høre en masse om området fra en, som
har tilbragt så meget tid dernede. Planen var, til

at starte med, de to toppe Inners- og Ussers Barr-
horn for at se, hvordan forholdene var, og så
måske kigge på Schållihorn og
Brunegghorn.





![page16.jpg](/2006/DB-2006-3/page16.jpg)
Torsdag morgen var alt pakket, og vi var klar til den
første tur. Vi sprang i taxaen, der kørte os til det sted,
hvor vi skulle starte. Det var en lille håndfuld huse,
der hedder Ze Schwidernu, der ligger lidt syd for St.
Niklaus. Vi startede ud i 1163m mod Topalihuttes
2674m. De første knap 800 højdemeter forløb i
skoven, hvilket jeg synes var lidt hårdt, for der var
ikke en vind, der rørte sig mellem træerne i de næsten
35? varme. Det var dog det hele værd, for hver gang
man steg bare 50 højdemeter og kiggede ud mellem
træerne, kunne man se Breithorn, Dom og Tåschhorn.
Udsigten over dalen blev bare smukkere og smukkere.
Da vi kom over trægrænsen, blev det straks mere
luftigt og behageligt. Vi var egentlig hurtigt nok
gående, men sommervarmen gjorde nok pauserne
lidt lange. Søren begyndte at kunne mærke kræfterne
slippe op omkring 2200m, for han havde vist ikke fået
spist så meget om morgenen. Vi ankom til hytten kl.
17.45, fik smidt sækkene og satte os til den behagelige
overraskelse, at Hausfrau Judit serverede kølige fadøl.
Hyttens spiserum har kæmpe store østvendte vinduer,
så man kan sidde og kigge ned i dalen. Det er om-
kring 2 km i luftlinie fra hytten, så det går stejlt ned,
og samtidig kan man kigge over på Dom, Tåschhorn,
Lenzspitze, Nadelhorn og Breithårnerne.

Vi var ikke ligefrem de eneste i hytten, den var faktisk
næsten fuld, men vi var dog de eneste klatrere. Søren
havde besluttet, at han ikke lige skulle længere end
hytten i denne omgang, så dagen efter begav Jan

og jeg os afsted mod Inners og Ussers Barrhorn,
henholdsvis 3583m og 3610m. Vejret var perfekt,

da vi startede fra hytten, og vi nåede hurtigt op til
Schålligletscheren. Vi fortsatte op mod Schållijoch og
op i couloiren. Her skulle vi traversere nogle meter
over til en stor gruppe klipper, der skulle føre os til
Schållijoch og derfra videre mod toppene. Det stykke
af turen var egentlig beskrevet i en vandrefører, men
ved ikke, om der lige havde været noget, der var
styrtet sammen, for det så ikke ud til at være så ligetil.
Jan mente at det var for farligt, da det var alt for løst.
Så vi blev hurtigt enige om at vende om, for som Jan
siger, så ligger bjergene der jo nok også næste gang
man kommer, og forholdene er bedre. Så vi vendte i
ca. 3300m.

Vi gik ned til hytten igen, satte os og tog en slapper.
På det tidspunkt var Søren allerede gået ned, så Jan
og jeg besluttede også at gå ned samme dag. Det var
en god sjat højdemeter at gå ned, når man som jeg
ikke er vant til at gå i Alperne. Men til trods for at

vi ikke fik nogen toppe med ned, var vi stadig i højt

30

umør. Vejret var godt, udsigten var perfekt, og det
avde været en stor oplevelse alligevel.

Jan:

Lørdag aften mødtes hele holdet over en flaske whis-
y på campingen, og planen for de kommende dage
blev udstukket. Oprindelig havde det været tanken
straks at starte ud mod en af dalens mange 4000'ere
dagen efter, men for at få et overblik over dalens lidt
:omplicerede geografi, tog vi om søndagen op mod
Oberrothorn. Dette 3415m bjerg har et omdiskuteret
ry for at være Alpernes højeste vandretop. Sikkert er
det i hvert fald, at der næppe er andre toppe af den
øjde, man kan komme til så let - under normale
forhold. Vi skulle dog ikke op ad den letteste vej, og
tog derfor omvejen over den 3103m høje lillebror
Unterrothorn.

Vi tog bjergbanen til Sunnegga og vandrede ad
gradvist smallere stier op mod Unterrothorn, alt imens
udsigten mod Matterhorn og Weisshorn åbnede sig
for os. Unterrothorn er temmelig mishandlet af
vinterens skicirkus, men NW-graten eller Ritzengrat
byder på en udmærket opstigning med udsigt til
begge sider. Da jeg for tyve år siden lavede Ritzengrat
første gang, skulle vi selv finde ruten, men i dag er der
en god og ukompliceret sti, der fører til toppen. Alle-
rede her viste Jørn sin styrke og bragede i højt tempo
mod toppen, mens vi var andre, der fortsatte i et mere
adstadigt tempo. Vi mødtes alle på toppen af Unterrot-
horn, der som reblederturens første top behørigt blev
fejret med øl og frokost på bjergbanens restaurant. Her
besluttede Hans, at én top var nok for i dag, mens vi
seks andre fortsatte mod storebror Oberrothorn.

Fra sadlen mellem de to Rothårner fulgte vi den fine sti
op over sydflanken og nåede toppen på en time. Over-
raskende nok havde vi toppen for os selv, og selv om
det var ud på eftermiddagen var sigten ganske fin. Gan-
ske vist var det mig, der var rebleder, men Jørn var en
falsk nybegynder, havde lavet bestigninger her i dalen
før, og kunne selvsikkert remse op, hvad vi kunne se fra
dette udmærkede udsigtspunkt.

Selv var det sjette eller syvende gang jeg var heroppe,
men som altid nød jeg den velkendte udsigt over de
mange bjerge. Alligevel var udsigten ikke helt som jeg
kendte den. Da jeg skulle udpege vores næste tur op
mod Alphubel havde jeg lidt svært ved at finde den
rigtige rute op over gletscheren, den så ligesom lidt
forkert, lidt for lille ud. Nå, det måtte vel være min
hukommelse, der spillede mig et puds, for ganske vist
var sommeren i 2003 ekstrem varm, med stor

afsmeltning til følge, men så meget kunne der da
næppe være forsvundet? Og så alligevel. Mit blik faldt
så på Strahlhorn, og her blev jeg noget foruroliget.
Sidste gang jeg besteg Strahlhorn var i 1992, hvor vi
steg op over den stejle gletscherflanke fra Findelglet-
scher til Adlergletscher. I mellemtiden har gletscherne
trukket sig så meget tilbage, at der nu er 150 højde-
meter opstigning fra den ene gletscher til den anden.
eg begyndte så småt at indse, at Alperne er i færd
med at smelte væk under os, og som ugen gik fik
jeg flere indikationer på, hvad vej det går. Problemet
er ikke blot at gletscherne svinder ind, men også at
bjergsidernes permafrost er begyndt at tø.
Restauranten på toppen af Unterrothorn er fx sunket
idt i den ene side på grund af den smeltende per-
mafrost, og ved en ny terrasse, man er i færd med
at bygge ved Blauherd, har man valgt at indbygge et
øleanlæg i undergrunden for at modvirke optø-
ningen. Måske det store Randa-skred i 1991 blot
avde været et forvarsel om, hvad der kan komme i
fremtiden?
Den mest slående ændring var dog at Findelgletscher
var forsvundet fra Fluhalp. Her havde jeg i 1992

oldt spalteredning på gletscheren lige nedenfor
hytten, men det kunne ikke længere lade sig gøre.
Gletscheren er forsvundet, og tilbage er kun en dyb
morænedal. Gletscheren har på de fjorten år trukket
sig mere end en kilometer tilbage! Det var helt
tydeligt, at det ikke bare er den varme sommer 2003,
der var skyld i dette, og årsagen skal snarere søges i
den generelle globale opvarmning.

Det var således med blandede følelser, at jeg forlod
Oberrothorn, men heldigvis kunne vi bruge anled-
ningen til at få en god snak i gruppen over en øl på
Sunnegga, inden vi kørte med det sidste tog ned til
Zermatt.

Jørn:

Efter træningsdagen var det tid at forsøge med en af
de store toppe. Det blev Alphubel, da den teknisk
ikke er så svær at gå op på. Mandag sov vi længe og
slappede af, før vi seks over middag tog en taxa til
Tåschalp i 2.214 m. Så slap vi for at gå de ca. 800 m
op nede fra Randa. Fra Tåschalp tog det 1Y2 time at
gå op til Tåschhutte i 2.761 m. Det var lidt drøjt, da
solen bagte, som mange dage før, på den sydvest-
vendte skråning, og der jo var en del gletscherudstyr
på ryggen. Et solidt aftensmåltid med 4 retter m.v.

— og så på hovedet i seng. Morgenmaden serveredes
kl. 03:15.

Vækning, spisning og klargøring gik som det skulle,
så kl. 04:12 drog vi seks som de sidste af de ”mor-
genduelige” af sted i nattemørket. Jan havde tjansen
som fører. Han påstår jo at have været der før, så han
måtte jo kende turen. Han fandt ruten, men havde
lige glemt en glat sten i bækken, så han fik slået
knæet undervejs.
Fremme ved foden af Alphubelgletscher iførte vi os
seler, steigeisen m.v., men undlod rebene i først om-
gang, da det var ren is. Jan bekendtgjorde, at han ikke
ville med — p.g.a. knæet og sin generelle kondition. Vi
andre 5 begav os opad. Det var lyst nu.
Vi fulgte klipperyggen opad højre om — troede vi.

Vi skulle følge den forbi et isfald — og så dreje opad

til venstre. Den store afsmeltning på gletscheren
havde dog skabt et hul, hvor vi skulle have drejet lidt
mod venstre frem mod isfaldet, så det virkede mere
naturligt at gå en tand for langt mod højre. Heldigvis
var der en anden gruppe foran. Et godt gæt var, at de
skulle samme sted hen, så vi fulgte efter dem — nu
bundet i to reblag. Rasmus, Gunnar og mig selv i
forreste og Søren og Henning i bagerste. I to store zig-
zag bevægelser nåede vi Alphubeljoch 3.773 m uden
problemer.

Også herfra havde vi fordel af at kunne traske i fod-
sporene fra dem foran. Det førte os stejlt og iset op

på syd-øst graten. Graten snævrede efterhånden ind
til vel ca. 1 m, så det gav lidt sug i maven at passere
de vel 50 ret spændende meter. Fremme på det lidt
bredere, gik det til gengæld 45-50 grader opad — iset.
Det gav pusten.
Heroppe konstaterede vi, at Søren og Henning ikke
mere var med. (På det første stejle, isede stykke,
havde Henning fået problemer med sine steigeisen,
så de var vendt om og gået mod Feechopf i stedet).
Efter et sidste ryk op var vi ca. kl. 10:15 på toppen

af Alphubel, som endnu (det smelter jo jævnt i disse
tider) er i 4.206 m, dvs. efter 6 timers tur.

Vejret var fantastisk — ingen vind og bagende sol fra
en skyfri himmel. Udsigten var følgelig tilsvarende
fantastisk. Det kan man leve på længe. Eneste minus
er, at billederne næsten bliver for postkortagtige. Mod
vest sås tydeligt Mont Blanc m.v. Mod nord Jungfrau
og Aletschhorn. Mod øst kunne vi ikke rigtigt skelne,
hvad vi kunne se i det fjerne, men vi kunne se langt!
Vi nød det betagende syn og fornemmelsen i ca. 1Y%2
time.

Nedturen foregik ad den klassiske rute på østsiden

— først et pænt stykke mod nordøst, hvorefter vi
svingede rundt mod syd mod Alphubeljoch, da vi

31




![page17.jpg](/2006/DB-2006-3/page17.jpg)
32

var nået næsten ned i højde med det. Også her var
der spor at følge. Den bagende sol gjorde det til tider
noget spændende at passere de ganske store spalter.
Sneen var blevet meget blød og bar ikke godt. På

et tidspunkt stak Gunnar hele det ene ben igennem

— og kunne mærke, at foden var i fri luft. Vi kom dog
tilbage til joch'et uden yderligere episoder.

Turen ned herfra gik uproblematisk — nu kendte vi jo
turen — bortset fra den uhyre bløde sne. Forskellen på
at veje 65 kg eller 85 kg blev meget tydelig. Ret tungt,
men ned kom vi da.

Nedturen fra gletscherfoden til Tåschhutte, og siden
til Tåschalp, gik som den skulle. Nede i Chummibod-
men mødte vi Jan, der havde ligget og slumret i solen
hele dagen, og Søren og Henning, der kunne berette
om en tilsvarende fed tur på Feechopf, da de opgav
Alphubel.

Henning:

Efter Sørens og mine anstrengelser på Alphubels
flanker og den tunge gletchertur var tiden inde til en
mere afslappende dag. Gunnar, som sammen med
Jørn og Rasmus havde lavet Alphubel, var også med
på at prøve en let og ubesværet top med kort tilgang,
da han havde lidt problemer med sine hæle, der
havde fået trykmærker fra støvlerne. Hvad ville være
et passende hviledagsmål? Valget var let. Breithorn

- ad normalruten - kunne ikke være mere oplagt.
Der var kun tale om 400 højdemeters opstigning

fra gletcherfladen ved Klein Matterhorn, og vores
skamrødmen ved at tage gondolen helt op i 3700
meters højde mente vi, at vi kunne leve med. Under
Trangia-risotto'en og den efterfølgende te og whisky,
som Gunnar også drak af sin suppeskål - ”kun til
kanten” - som han sagde, når man skænkede op.…
blev vi enige om at starte tidligt, trods den korte tur,
for at undgå blød sne og for mange sommer-skiere og
japaner-reblag. Ikke fordi vi havde noget mod nogen
af delene, men hold da k…, hvor var der mange
japanske turister i Zermatt.

Som sagt så gjort. Op kl. 06.30 og med taxa-Fredy
til Zermatt kl. 07. Der var allerede en del mennesker
med gondolen op til Klein Matterhorn den mor-
gen. En broget skare. Pensionister med sandaler og
vindjakke, tjekkede sommer-ski folk med det nyeste
heldragter, solbriller og carving-ski, japanere med
digital-Nikon'er, der tog billeder for hver 5 meter
hele vejen op. Nå, vejret var jo pragtfuldt, Matter-
horn dominerede omgivelserne som sædvanligt, og
sneen var endnu fast og god at gå på. Efter det flade

stykke tog vi steigeisen på, men fandt ikke grund til
at binde os ind. På en eller anden måde var det lidt
komisk at se grupper på 7-9 personer, tungt belæs-
set med expreskarabiner, alskens sikringer i selen og
fyldte 90-liters rygsække bundet ind i reb efter en
professionel guide, tungt arbejdende sig hen over en
helt plan og spalteløs sneflade. Det blev selvfølgelig
stejlere, og sporet på flanken blev fyldt med sne, som
grupper højere oppe fik til at skride ned. Stigningen
var let — det må indrømmes — og kort efter passerede
vi over den korte sydvestgrat til toppen. En let opstig-
ning, men som altid fra en 4000 meter top i alperne,
var udsigten fantastisk flot. Matterhorn knejsede i
ensom majestæt 300 meter over os, og til alle sider
så vi de toppe, vi gennem ugen havde lært at kende:
Dufourspitze, Liskamm, Strahlhorn, Rimpfischhorn
og på den anden side af dalen: Weisshorn. Ovre bag
den italienske grænse til Frankrig: Mont Blanc. Det er
vel kernen i al bjergvandring og til dels i bestigninger
— denne utrolige natur, vidunderlig varieret i lys og
skygge, i vejr og vind; former og farver uforanderlige
og dog evigt skiftende.

Efter 20 minutter på toppen blev vi enige om at gå
ned igen. Der var mange hold på vej op, og der ville
blive crowded. Sneen var allerede blødere på ned-
turen, men vi undgik med held hullerne i den bløde
dybsne. Kort efter var vi atter ved liftstationen. Gun-
nar havde igen i dag lidt problemer med sine steigeis-
en, som gled af bagtil under nedstigning, så da vi var
tilbage i Zermatt, fandt vi en sportsforretning, hvor
de kunne fortælle ham, at det var en forkert type, han
havde til sine ikke helt stive støvler… Resten af dagen
var vi turister i Zermatt — som tusinder andre — med
noget godt at spise og kold fadøl på ”den brune ko”.
En dejlig hviledag i en dejlig uge i bjergene.

Gunnar:

[eg tænder lyset på uret og afkoder klokken til at
være 01:40. Tænker, at det jo er alt for tidligt, vi
bliver vækket om 5 min. Lettere afklædt og svedende
kigger jeg fra køjen ud af de helt åbne vinduer og
ser Gornergletscheren fra Monte Rosa hytten i 2795
meters højde. Ved siden af mig ligger Jørn. Vi har
begge ønsket om at bestige Dufourspitze som af-
slutning på reblederturen i Wallis. Lyset tændes og
alle mand begynder i roligt tempo at gøre sig klar til
den forestående prøve.

ørn og jeg får spist morgenmad og gjort os klar til
afgang. Klokken 02:30 forlader tre guidede reblag hyt-
ten, og vi vælger at sætte efter dem, for at finde det

33




![page18.jpg](/2006/DB-2006-3/page18.jpg)
rigtige spor op gennem morænen. Det skal vise sig at
være en god beslutning, da selv guiderne bruger tid
på at finde den rigtige sti i mørket. Efter ca. 1%» time
kommer vi op til gletschertungen, hvor steigeisen mv.
tages på, og vi får bundet os ind i rebet. Med pande-
lampen på fortsætter vi som rosinerne i pølseenden
og følger de tre andre reblag. Efter ca. en Y2 times

tid kommer vi op på et plateau, hvor vi skal pas-

sere et særdeles spaltefyldt område. Spalterne ligger
meget tæt og til tider går de på tværs af hinanden.
Der bliver lidt ventetid, og den kølige vind kommer
snigende, hvor det før ellers har føltes ganske varmt.
Med lettere trætte øjne ser vi på, hvor og hvordan de
øvrige reblag forcerer spalterne. Det ser ud til at gå
smertefrit, lige indtil vi ser en person miste balancen
og falde bagover ned i en spalte. Det virker umiddel-
bart besynderligt, indtil vi konstaterer, at det faktisk
er 4.-manden i reblaget, der er gået gennem en isbro
og får trukket resten af reblaget med sig. 3.-manden
virker nu som kontravægt. Forbløffet over situationen
ser vi nu, hvorledes guiderne fra de to andre reblag
kommer dem til undsætning og med taljer får hevet
manden de 7 meter op af spalten. Det er for langt
væk, til vi kan se ham tydeligt, men han ser ikke ud til
at have egentlige brud eller større skrammer. Han er
nok lettere rystet.

Efter denne scene vælger et reblag at vende om, idet
sneen har vist sig at være temmelig blød her midt på
natten, og det kun vil forværres i løbet af dagen. Vi
giver det en chance, men beslutter efter et par enkelte
forsøg over spalterne, ligeledes at vende om. Med to
mand i et reblag vil vi stå i en endnu dårligere situa-
tion, hvis et lignende uheld skulle ske for os. Ærgerligt!
Vi har set frem til denne afsluttende tur som klimakset
på en kanon-god uge, men vi skal også fortsat være
realistiske og træffe de rigtige beslutninger. Turen ned
nydes med solopgangen over bjergtinderne, mens

vi holder en pause i 3500 meters højde. Vi laver et
kort ophold i hytten, inden vi begiver os de 2Y2 time
tilbage over Gornergletscheren over til Gornergrat-
banen ved Rotenboden station. Dagen afsluttes bl.a.
med vores gode ven Cardinal på baren Den Brune Ko.
De andre fra klubben støder til senere på dagen.

Søren:

Efter introduktionsturene fandt Rasmus, Henning
og jeg sammen om at lave Rimpfischhorn (4199 m.)
torsdag-fredag. Den nye og de to gamle var storsin-
dede nok til helt frivilligt at overlade Monte Rosa til
nørderne!

34

Vi tog udgangspunkt i den private Berghaus Flue
hytte i Fluealp øst for Zermatt. Den er lidt dyrere

end foreningshytterne (69 SFR m. halvpension), men
aftensmaden er overdådig, og tilgangen fra dalen er
nem (nogle af os var trætte!). Fra Zermatt kan man
tage tunnelbanen til Sunnegga og videre med gondol-
banen til Blauherd, og så er der kun 45 min. relativt
flad gang til hytten. Ren luksus!

Hytten er et klassisk gammelt alpehotel af træ i tre
etager og med små værelser, hvor et reblag kan få et
helt for sig selv. Der er ingen fælles vækning. Men

de stiller gerne morgenmad parat på bestilling (den
serveres ellers først kl. 08.00!). Servitricen anbefalede
vækning kl. 02.00. Det viste sig at være et godt råd
pga. varmen og den lange tilgang. Der var en del
vandrere og turister, men mærkeligt nok kun et enkelt
andet reblag (på 2 pers.) foruden os, som skulle på
Rimpfischhorn. Måske var rygterne om de smuld-
rende stier på forbjerget gået forud? Men det vidste vi
ikke noget om.

Normalruten (til vest-sydvestgraten) var lang og ikke
helt nem at finde. Men det var Rasmus skrap til. Men
den var varieret og for så vidt interessant: Græssletter
og -bakker, store blokmarker, snefelter afvekslende
med klippegrund (steigeisen af og på!), den større
Långfluegletscher, så let klippeklatring (11+/111-) til
endnu en gletscher og endelig ren, men ikke særlig
svær, klippeklatring til toppen.

Henning snublede, slog sit ben og måtte vende om.
Rasmus og jeg fortsatte. Således måtte den yngste (20
år), som nærmest skulle introduceres til bjergbestig-
ning, men viste sig at være en stærk og ambitiøs
klatrer, have den ældste (65 år) sådan lidt på slæbe-
tov! Jeg har været med i 13 år og aldrig haft fysiske
problemer i bjergene, men måtte omsider erkende,
at 3 år uden topbestigninger (pga. sygdom) sætter
sine spor. Man skal træne hjemmefra, spise ordentligt
- og så i øvrigt huske sin pandelampe!!! Den kostede
kvajebajere.

Vi var efterhånden et par timer bagud, sneen var
blød, og vi sank ofte i til knæene. Stierne på forbjer-
get var meget løse og farlige på de stejle passager,
skyerne trak sammen om de omkringliggende toppe,
jeg var træt, og vi skulle til afskedsmiddag i Zermatt
om aftenen. Så vi vendte om i knap 4000 m, men
havde haft 12 stærke timer i smukt vejr i de høje,
sneklædte bjerge. Som mødige arbejdsheste ilede vi
tilbage til truget med store, kolde, perlende fadøl med
højt skum - enhver topbestignings andet højdepunkt !





![page19.jpg](/2006/DB-2006-3/page19.jpg)




![page20.jpg](/2006/DB-2006-3/page20.jpg)
Fodnoter — Træk af vandringens historie
Redaktør Karsten Wind Meyhoff

Informations Forlag 2005
208 sider, 248,- kr.

At vandre er en lyst, for nogle en disciplin, for andre
en kunst — undertiden med filosofiske eller sund-
hedsmæssige overtoner. Vandring kan sprænge
grænserne mellem menneske og natur, mellem sansn-
ing og tanke, mellem høj og lav og mellem land og by.

Den lange march

Af Søren Smidt

Kommer der overhovedet noget ud af det politikerne
laver, eller er politik bare en ørkenvandring, der ikke
kommer ud af stedet? Den tanke slår mig engang
imellem. Glædeligt er det derfor at læse om, hvordan
dansk politik skabte et populært fænomen i 1900-tal-
let - Vandring.

Stor arbejdsløshed og indførelse af ferieloven skabte

i 1930'erne og 40'erne et nyt behov hos den danske
befolkning. I byerne, primært København, opstod no-
get helt nyt i kølvandet på ferieloven og manglen på
beskæftigelse — fritid og ferie — og med den fri tid, et
behov for at foretage sig noget meningsfuldt. Vandring
blev svaret på den nye situation.

I Kina brugte Mao samtidig vandring over mange
tusinde kilometer som krigsstrategi, der blev kendt
som Den Lange March (1934-35). Den Lange March
skulle redde kommunisterne fra deres fjender, og på
trods af at marchen kostede cirka 100.000 kinesere
livet, placerede den også Mao som sejrherre og leder
af kommunistpartiet.

I Danmark havde vandringen også et politisk formål.
Selvom inspirationen ikke kom fra Kina, men fra
Tyskland, og selv om dens mål ikke var revolution og
erobring, måske snarere at undgå en egentlig voldelig

38

revolution ved at opdæmme fri energi, så udsprang
vandrefænomenet i Danmark både af politisk initiativ
og politisk magtesløshed.

Vandringen blev organiseret i Dansk Vandrelaug
(DVL), og den havde til formål at restituere lønarbej-
dere, der oplevede et mere og mere opskruet arbejds-
tempo i byernes industrier, og på den anden side
altså med den nye lovgivning, fik fri tid. Den fri tid
kunne bruges til i fællesskab at opleve naturen under
vandring i det ganske danske land. Det er et lignede
formål DVL varetager i dag, og værdigrundlaget er
stort set uændret.

I Fodnoter - Træk af vandringens historie, som er en
antologi om fænomenet vandring, får vi hele Dansk
Vandrelaugs 75 årige historie, og vandring sættes
som fænomen ind i en større kulturhistorisk ramme.
Som så mange andre foreningsfænomener i Danmark
udsprang DVL af nogle få ildsjæles engagement.
Vandrelauget havde sin storhedstid i 1950'erne, hvor
der på et tidspunkt var 60.000 medlemmer fordelt
på 150 afdelinger. Foreningen var også ejer af mange
vandrehjem og et rejsebureau tidligere. I dag er der
15 afdelinger, hvis primære formål er at finde og sikre
vandrestier til brug for naturglade fodtursfolk.

Dansk Vandrelaugs historie er en del af Danmarks
politiske og kulturelle historie og er som sådan inter-
essant. Jeg savnede en uddybning af hvilke tendenser
i Tyskland, DVI's ideologiske grundlag udsprang af.
Var det en del af tidens dyrkelse af det sunde legeme,
eller var det i sin kerne knyttet til den nazistiske ide-
ologi? Var det både/og og hvordan var de to ”ideolo-
gier” knyttet sammen i Tyskland? Den historie får vi
ikke.

Der hersker ingen tvivl om vandringens symbolske
potentiale, og vandrefænomenet åbner sig derfor

FFORDANKSO STÆR

VANDRINGENS HISTORIE

TRÆK A

også overfor ideologisk og politisk (mis)brug, ligesom
sporten gør det. Dette illustreres med et foto af
tidligere miljøminister Svend Auken på vandring over
den dengang nye Øresundsbro. Det var ikke kun
Mao, der så det politiske potentiale i vandringen. De
ideologiske aspekter af vandrefænomenet bliver der
desværre ikke reflekteret videre over i nogle af de
mange gode essays, som antologien består af.

Fodnoter - Træk af vandringens historie er opdelt i to
afsnit. Fem bidrag udgør under titlen Vandringens vir-
kelighed første afsnit, som beskriver vandring i et his-
torisk og praktiseret perspektiv. Det andet afsnits syv
bidrag beskriver, under overskriften Vandringsmænd,
hvilken rolle vandring har spillet for udvalgte kunst-
nere og filosoffer.

Emnerne spænder vidt i første afsnit. Ét essay
fokuserer på vandringens helbredsmæssige betydning,

ét handler om de vækster man kan finde i naturen til
brug i madlavning inklusiv opskrifter, ét om Dyre-
haven og dens egetræer. Endelig rundes første afsnit
af med en beskrivelse af naturbegrebets historiske
udvikling, og især hvordan kulturen har gjort sin
indflydelse gældende på vores naturopfattelse, eller
natursyn, som er både oplysende og inspirerer til
videre tænkning.

Med gennemgangen af natursynets kulturelt be-
tingede betydning in mente er man udstyret med en
kritisk optik under læsningen af den amerikanske
vandrer og tænker Henry D. Thoreaus filosoferen over
hans egne vandringer i New Englands vilde natur.
Thoreau forbinder hele tiden beskrivelsen af den

ydre vandring med de indtryk og tanker, vandringen
har i hans indre. Det vilde står for ham for det gode,
fordi ”det mest levende er det mest vildtvoksende”.
Civilisationen, det borgelige liv og andre mennesker

39




![page21.jpg](/2006/DB-2006-3/page21.jpg)
er en hindring for det absolut frie, som Thoreau søgte
under sine vandreture, som aldrig varede mindre

end fire timer dagligt. Den danske fodturspsykolog
Feilberg følger lige i sporet af Thoreau, idet han priser
den ensomme vandrer frem for de, der vandrer i flok.
Beskrivelsen af koblingen mellem den ydre bevægelse
og de indre emotioner er et kendt tema, som man
også kender fra rejselitteraturen. Den kobling har
Feilberg sat på formel i sin beskrivelse af de faser

og den udvikling, den ensomme vandrers følelser
gennemgår under vandreturen. For at det skal lykkes
må man være alene og ikke lade sanse- og følelsesliv
distrahere af andre personer. Vi hører om ulidelighed,
overvindelse, ligeløbet, straktheden, selvfølelses-
værdien og hjertevarmen. Begreber der beskriver,
hvordan fodturens form producerer en følelsesmæs-
sig effekt, som ingen medicin og behandling kan
måle sig med, når det drejer sig om at skabe sjælelig
herlighedsværdi. Og akkurat som hos Thoreau står
opnåelsen af frihed højt på Feilbergs liste over formål
med vandringen.

Både danske forfattere og malere har brugt vandreture
i naturen som afkobling, inspiration og ikke mindst
som et middel til selvdannelse. Det var især i begyn-
delsen af 1800-tallet, Romantikkens storhedstid,
kunstnerne begav sig på vandring. Og det var van-
dreture af en vis dimension. Hvis nogen tror, at de er
ude at vandre, når de går et par timer i Dyrehaven el-
ler en uges tid på Hardangervidda. Så nej. Vandringen
bestod for den tids malere af en tur fra København til
Rom, som var stedet for kunstnere på det tidspunkt.
Allerede Holberg gik den tur, med et lille sving forbi
Paris, små 75 år før romantikerne. Det var næsten

lige så hurtigt at gå, som at køre med diligencen og
samtidig mere komfortabelt.

Senere i århundredet valgte filosoffen Kierkegaard

at henlægge sine fodture til 'storbyen” som dagdriver
og lediggænger. En aktivitet der med et fransk udtryk
blev kendt som flaneren. Flanøren var en ny figur,
der drev omkring i storbyens menneskevrimmel uden
mål og uden andet end voyerens tilfredsstillelse. I
modsætning til de romantiske kunstnere, der holdt
deres andagt i naturens ”katedral”, var flanøren en ny

40

type vandrer, der druknede sig i menneskehavet for
at lade sig opsluge af det, udstille sig selv, udveksle
erotiske blikke og lade sig forundre over de utallige
indtryk, som storbyens puls kunne skabe. Selvfølgelig,
fristes jeg til at sige, så forbindes flaneren især med
Paris, måske fordi digteren Baudelaire beskrev det i
en tekst om maleri. En særlig afart af disse flanører var
peripatikeren. Den peripatetiske essayist strejfede om
og funderede over sine indtryk, som han så gik hjem
og beskrev i en tekst. Så vidt forbindelsen mellem
vandreveje og tankeveje. Dan Turells Gennem byen
sidste gang er en sådan lille tekst, der både nøgternt,
melankolsk og gribende beskriver forfatterens
vandring gennem København, efter han har fået at
vide, at han skal dø af kræft.

Digteren Thomas Bobergs beretning fra en tur i
Perus Cordillera Blanca afslutter antologien. Boberg
fortæller, hvordan den vilde natur, bjergene langsomt
men sikkert gør så stærkt et indtryk på hans rejse-
fælle, at det ændrer mandens livssyn og tilværelse.

Fodnoter - Træk af vandringens historie var særdeles
læseværdig. Selvom teksterne i første omgang virker
som om, de er hentet ind fra øst og vest, så supplerer
de hinanden godt, især i andet afsnit. Der bliver sat
ord og begreber på de indtryk og oplevelser, man

kan have som vandrer, flanør og dagdriver. Dermed
udvider Fodnoter ens oplevelse, hvis man bruger
teksterne som en ny optik, hvorigennem ens egne
iagttagelser under vandreturen forvandles og udvides.

Antologien blev udgivet i forbindelse med Dansk
Vandrelaugs 75 års jubilæum i 2005.

Nyhed! En radikal opbradering af Grivels
legendariske Rambo steigeisen. Asymmetrisk,
helstift monopoint jern med en ekstra % tak
på ydersiden giver suverænt fæste. Integreret,
aftagelig heelhook tak. Superlet justering.
Binding: Cramp-O-Matic. Inkl. Anti Bulling Plate og
”Accordeon. Vægt: 1075 g.

N ! Revolutionerende friend, h
består af 3 selvstændige kamme,
hidtil uset spændvidde. Hver

stort set over det samme som 3

Det gør dem utroligt lette at

Hl $

==
bil
FE:
2,
[55]
me
få
-
[-
hl
E=
beg
bl
A
-
kj
A
EX
==
pe
Ø





![page22.jpg](/2006/DB-2006-3/page22.jpg)
ASE ÆEVETUVEST IEL EIEUTES

Et helt nyt koncept har set dagens lys i KK:
MOR-OG-BABY-KLATRING.

Af: Anne Tange Lauersen

Det foregår hver mandag, fra
kl.11.00 og nogle timer frem, i
KK's lokaler på Sundholm.
Skulle man få lyst til at slå

et smut forbi, selvom man
hverken er mor eller baby, så
er man velkommen. Hjertelig
velkommen. Især hvis man
gider tage et par dikke-dikke
runder og et bleskift mens
mødrene giver den gas.

Men lad mig komme med

en advarsel: Det er ikke for
svage sjæle. Selvom det

lyder fristende sådan lige at

få mulighed for at lægge en
ekstra gang træning ind, en
stille mandag formiddag i
godt selskab, så er det be-
stemt ikke risikofrit. Man får
højst sandsynligt udvidet sit
ordforråd med et par gloser,
der er fuldstændigt uanven-
delige udenfor babyland (f.eks
ammedelle eller brystbetæn-
delse), der er stor chance for
at erhverve sig skræmmende,
ny viden om sine kvindelige
klatrekammeraters anatomi
(de fleste nybagte mødre taler
meget uhæmmet om bækken-
bund og inkontinens...) og
man kommer stensikkert hjem
med en hel del mere end
bare kalk på hænderne!

Carlos giver beta

42

Madrashygge

Når det er sagt, så skal det også lige slås fast, at det
faktisk er rasende hyggeligt.

Initiativet er taget af KK's formand Lise Usinger,
tidligere på året kendt som Formand Mave, og nu
mest kaldet Laikas mor! Lise var grundig træt af at
møde op til træning på en helt almindelig klubaften,
og stå der med sin baby på armen og ærgre sig over,
at alle andre fik klatret mere end hun selv. I den nye

mandags baby-lounge får vi allesammen klatret lige
lidt, og alle er glade! Og da det jo er videnskabeligt
bevist, at det styrker babyer's immunforsvar at få
lidt gedigent skidt indenbords, kan vi vist roligt blive
enige om, at KK er et meget sundt sted at hænge ud
med sin baby!

Dog henstiller vi til, at de som har lyst at komme og
nyde vores selskab og klatre lidt, kalker med måde!

43




![page23.jpg](/2006/DB-2006-3/page23.jpg)
Real Turmat

Af Maria Sturluson

Under mine ophold i Nord-Norge har jeg opdaget
noget! Det nye alternativ til de måske (lidt for) kendte
frysetørrede retter fra producenter som Travellunch
og Trekking-Mahlzeiten, nemlig det norske Real
Turmat fra firmaet Drytech AS i Tromsø. Firmaet

er ikke helt nyt, men har faktisk produceret mad til
det norske forsvar og friluftsfolk siden 1994. Måske
kender du allerede Real Turmat. Hvis ikke, er der
helt klart grund til at prøve det på næste letvægtstur.
Konceptet er det klassiske: en pose med en grumset
og tør blanding tilsættes vand, blandes godt, ”sunder
sig” i 5-10 minutter og retten kan så spises af posen.
Hurtigt og nemt, og ikke mindst spares brændstof og
energi til opvask! Men der hører al lighed ifølge min
praktiske sans og ikke mindst mine smagsløg også
op. Som andre poser er Real Turmat-posen forsynet
med en udfoldelig bund, som gør at den står godt på
et nogenlunde fladt underlaget. Men svejsningerne i
bunden er dejligt runde, hvilket gør det nemt at røre
ordentligt rundt. Den ideelle ”vandstand” er markeret
udenpå posen, så ikke noget med at sidde og måle
varmt vand af. Desuden er posen forsynet med en
zip-lock, altså en slags lynlås, så posen lukker tæt,
mens den venter. Godt for varmetabet og i tilfælde
af at underlaget alligevel ikke er helt jævnt. Eller du
skulle være lidt uheldig… Men så langt, så godt, nu
skal der ”skaffes”. Og her var min overraskelse helt
klart størst: Det smager godt! Sovsen har perfekt
cremet konsistens (ved tilsætning af den anbefalede
mængde vand), og grøntsagerne er genkendelige og
har bid. Ris eller pasta er hverken hårde eller grød-
agtige i munden og kødet er mørt og saftigt. Og den
klassiske metalliske eftersmag som kendetegner andre
frysetørrede/ pulverprodukter er helt væk! Hemme-
ligheden er Drytechs specielle frysetørringsmetode,
som bevarer retternes naturlige smag, udseende og
ikke mindst næringsindhold.

44

Real Turmat fås i 8 middagsvarianter fra klassikere
som Pasta Bolognese og Kylling-Sursøt til et par noget
mere lokalprægede specialiteter som Steinbitgryte og
Torskegryte. Der findes endda en vegetarisk variant.
Desuden fås de lidt søgte ”frokostblandinger”, som
svarer til havregryn eller misli med mælkepulver.

Du kan læse mere om de enkelte retters indhold og
næringsværdi på www.drytech.no.

Her i Danmark har jeg kun set Real Turmat forhandlet
i Spejdersport. Desværre til den ”nette sum” af 69,-
kroner pr. pose. I Tromsø, hvor retterne produceres
findes turmaden på hylderne i det lokale Obs!
supermarked til bare 45,- (norske) kroner pr. pose.
Men prøv det! Og køb bare et par ekstra poser med
hjem, næste gang du skal nordpå. Velbekomme!

Isklatring i Kina

Sidste vinter drog Ricka, Hans, Carsten og Martin til
Kina for at se på den kinesiske is. Turen bød på mange
spændende udfordringer og oplevelser. Som prikken
over i'et fik de fire is-entusiaster endda sat deres økser
i flere helt jomfruelige isformationer. Trods det danske
vintervejr, mød op i Løvstræde, se de fantastiske
billeder og hør dem fortælle om eventyret.

Hvor: Løvstræde 8a.
Hvornår: Torsdag 2. november kl 20:00- 22:00.

Vel mødt!

Hvis du ligger inde med flotte billeder og har lyst til
at fortælle om dine egne eventyr, så kom frit frem.
Kontakt Martin Harss (martin&danskbjergklub.dk) for
aftale om arrangementer i Løvstræde.

45




![page24.jpg](/2006/DB-2006-3/page24.jpg)
Vores Hytte - Vores Ansvar !

Der har over sommeren været en del debat om forholdene ved og i klubbens hytte ved Skåret nær Kullen.
Tyveriet af gasflasker og koblinger skabte umiddelbart problemer for brugerne. Manglen på brugbare redska-
ber til fx brændesavning og mindre reparationer gjorde kun irritation større og desværre også bålhyggen mere
begrænset.

Der er bare en ting som brugerne glemmer: Det er vores fælles hytte og dermed også vores fælles ansvar, at der
ser ordentlig ud. Og at det tilgængelige værktøj er i brugbar stand. Vi har godt nok et par hytteværter, som for
øvrigt gør et meget stort arbejde for vores hytte, men de kan ikke være der hele tiden. Derfor er det også vores
fælles ansvar i det mindste at melde fx mangler og skader på save og økser videre til hytteværterne eller besty-
relsen. Kun sådan kan der blive gjort noget ved sagen. Helt ekstraordinært kunne vi jo også hver i sær selv tage
affære, hvis vi nu alligevel kommer igen den efterfølgende weekenden.

Med oprettelsen af Dansk Klatreforbund har hytten potentielt fået mange nye brugere. Derfor er det vigtigt, at vi
har nogle enkle og klare regler for brugen af hytten. For at gøre det let for os alle, har bestyrelsen nu revideret
og præciseret reglerne for brug af hytten. Det nypudsede regelsæt kan du læse her i bladet. Bestyrelsen sørger
for at regelsættet bliver offentliggjort på relevante steder snarest muligt. Hyttereglerne vil fremover kunne findes
både på nettet og i hytten. Der er altså ikke nogen undskyldning for ikke at opfylde sin del af aftalen. Glæd dig
til din næste tur til hytten ved Skåret. Hytten vil helt sikkert være et renere og mere velfungerende sted at være;
både når du kommer, og når du tager derfra… :0)

Bestyrelsen

Ordensregler for Dansk Bjergklubs hytte ved Skåret

Hytten, shelterne og grunden må kun benyttes af Dansk Bjergklubs medlemmer og øvrige medlemmer af
Dansk Klatreforbund. Medlemmer af Dansk Bjergklub må hver medbringe op til 4 gæster. Det er gratis for
medlemmer at overnatte i/ved hytten, mens gæster betaler kr. 20,- pr. person pr. overnatning. Kurser, ar-
rangerede ture, eller arrangementer uden for Klatreforbundets regi henvises til campingpladsen ved Målle.

Ved ankomst

Husk at skrive dato, navn, klub og medlemsnum-
mer i hyttebogen umiddelbart efter ankomst.
Bogen ligger inde i hytten. Info om betaling findes
ved hyttebogen.

Brug af faciliteter

Bål og bålplads:

Kløv mindst lige så meget brænde, som du bruger.
Efterlad bålpladsen og området ryddet og rengjort.
Økser, save og øvrige redskaber bringes på plads
umiddelbart efter brug.

Hytte og køkkenfaciliteter:

Du er velkommen til at benytte hyttens køkken-
faciliteter. Husk at vise hensyn overfor evt. andre
brugere.

Benytter du borde og køkkengrej som fx komfur,
gryder el lign. er du ansvarlig for grundig rengøring
efter brug.

Gas:

Hvis du tømmer en flaske gas, så byt den i ICA
Brunnby, eller tankstationen overfor ICAi
Nyhamnslåge (sydkysten). Send efterfølgende
regningen til Dansk Bjergklubs kasserer.

Hvis du ikke har mulighed for bytning af gasflaske, så
gør opmærksom på dette på Dansk bjergklubs debat-
forum - åben debat.

Når hytten forlades

Gulvet fejes inden hytten forlades.

Skrald og affald:

Affald skal sorteres efter gældende regler! Reglerne
finder du ved hytten. Tip: Start sorteringen fra første
stykke skrald! Ikke når alt dit skrald ligger indsmurt i
madrester i bunden af en plastikpose.

Gider du ikke dette? Så tag din affaldspose med dig
hjem.

Generelt

Vær fornuftig og udvis hensyn — både til hytten, til
grundens øvrige brugere og til vore naboer.

I tilfælde af hærværk el.lign. kontaktes Dansk Bjerg-
klubs sekretær. Kontaktoplysninger ses på
www.danskbjergklub.dk

47




![page25.jpg](/2006/DB-2006-3/page25.jpg)
Forbeholdt postvæsnet Klatring 02741
MAGASINPOST B

P P DANMARK

Petzl Hirundo

Konkurrence- og sportsklatresele
med lav vægt og super pasform.
314 g.

Vejl. udsalgspris Kr. 719,00

Petzl Reverso

Sikringsbremse og abseilbremse i et.
81g.

Vejl. udsalgspris Kr. 189,00

Petzl Tandem Speed

Som tandem men ekstrem hurtig, med
kuglelejer.

270 g.

Vejl. udsalgspris Kr. 499,00

Petzl Myo 3

Pandelampe med xenon-halogen og

3 lysdioder. Også med 5 eller 8 dioder.
137 9;

kk Vejl. udsalgspris fra Kr. 569,00

Agent/importør
Scanlico Denmark A/S
Skjulhøj Allé 49 - 2720 Vanløse
Telefon: 38 71 69 59 - Telefax: 38 71 69 53
e-mail: cg&scanlico.dk - www.scanlico.dk

www.scanlico.dk




