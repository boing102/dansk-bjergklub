
---
title: "Dansk Bjergklub 1998 nr. 1"
date: "2022-10-29"
draft: false
tags: ["1998"]
thumbnail: /1998/DB-1998-1/page1.jpg
---

![page1.jpg](/1998/DB-1998-1/page1.jpg)




![page2.jpg](/1998/DB-1998-1/page2.jpg)
Dansk
Bjergklub
nr. 1 - 1998
47. årgang

Indholdsfortegnelse:

Generalforsamling 1998
Jan Bønding

Ailefroide
Finn Klinkby

Den Dansk Makalu Ekspedition
Per Bager

NM i Våsterås 1997
Flemming Rasmussen, Rikke Ishøy

En god Kammerat
Jan Elleby

Info om instruktør uddannelsen

Lægelig redegørelse
Henning Beck

Forsidebillede:

Foto: Henrik Koch

Udsigt med Rinrihirca (5810 m)
Santa Cruz Llanganuco Trek

Udgivet af:
Dansk Bjergklub
Østbancgade 17 st.th., 2100 Kbh. Ø

Redaktion Øst:

Henrik Ljunggreen 4466 4662
Valdemar Jensen 3295 9187
Redaktion Vest:

Erik Karlsen 8611 2837
Brian Christensen 8610 8585

Næste nummer af Dansk Bjergklub udkommer
ca. 10. marts. Stof sendes til Henrik
Ljunggreen, Jonstrupvej 244 A, 2750 Ballerup.
Og skal være redaktionen i hænde senest 6/2.

Tryk: Skou & Madsen Eftf. ApS.
Kopi af artikler tilladt, hvis kilde og navn angives.
ISSN 0900 - 4076

Dansk Bjergklubs bestyrelse:

Formand

Jan Bønding 3543 4710
Østbanegade 17 st.th. 2100 Kbh. Ø

E-mail jbdbkæødanskbjergklub.dk

Sekretær (Ny indmeldelse i klubben)

Henrik Ljunggreen 4466 4362
Jonstrupvej 244, A. 2750 Ballerup

E-mail hljÆdanskbjergklub.dk

Kasserer

Christian Tørnqvist 4444 1292
Uddannelseskoordinator

Peter Harremoés 3956 4171
Klatrevægskontakt

Ole Brudsø (Adresse ændringer) 3139 8396
Jens Ulrik Jensen 3142 6286
Brian Christensen 8610 8585
Klubbens giro-nummer 907 9858
Internet-adresse www.danskbjergklub.dk
Klubhytte. Ved Skåret i nærheden af Mølle.
Hyttevært: Phillip Oest Møller 3583 9287

Afd. Østs bestyrelse:
Jan Bønding 3543 4710
Dannie Baess 3131 9201
Henrik Jessen Hansen 4587 4554
Henrik Spanggård Munch 3135 4011

Klublokaler og bibliotek afd. Øst:

Løvstræde 8A 3. Åbent hus hver torsdag kl. 20-22,
bortset fra ferier og helligdage. Tlf. — 3313 0714
Bibliotekar Henrik Jessen Hansen 4587 4554

Afd. Vests bestyrelse:
Erik Karlsen 8611 2837
Skanderborgvej 216 ,1.th, 8260 Viby J.

Mette Christensen 8619 4650
Kristian Kaltoft 8612 4586
Brian Christensen 8610 8585
Dorthe Skytte 8675 2543
Torben Redder 8618 0301
Klublokaler afd. Vest:

Skt. Johannes Allé 4F, 8000 Århus C. Åbent hus hver
tirsdag kl. 19-22, bortset fra ferier og helligdage.

Københavns Klatreklub bestyrelse:

Steen Miintzberg (Formand) 3526 4527
Birgit Løppenthien (Kasserer) 3526 1677
Henrik Spanggård Munch (Sikkerhed) 3135 4011
Inger Færge (Uddannelse) 4233 4023
Flemming Rasmussen (Konkurrence) 2084 1012
Hakon Jensen 3526 4056
Klatrevæg:

Sundholmsvej 6-14 bygning D. Åbent dagligt
17-22 (tirs. 14-22). Weekend 12-18. 3154 6367

Århus Klatreklub bestyrelse:

Asger Vestergård (Formand) 8616 6629
Dorthe Skytte (Kasserer) 8691 4820
Kristian Kaltoft (Medl. kont. man 19-21) 2041 1702
Skt. Johannes Allé 4F, 8000 Århus C. Åbent
lør-søn 12-16, man 16-19, tir 19-22, tors 16-21





![page3.jpg](/1998/DB-1998-1/page3.jpg)
Dansk Bjergklub

Ordinær generalforsamling i Dansk Bjergklub
Ordinær generalforsamling i Dansk Bjergklub afholdes torsdag den 5. februar 1998 kl.
20.00 i mødelokalerne i Løvstræde 8A. København K

Dagsorden:

1. Valg af dirigent.

. Bestyrelserne aflægger beretning.

. Kassereren fremlægger det reviderede regnskab.
. Fastlæggelse af kontingent.

. Forslag fra bestyrelse og medlemmer.

. Valg af bestyrelse.

. Valg af revisor.

. Eventuelt.

OWN MSER WIN

Ad. 5) Bestyrelsen foreslår, at invitere UIAA til at holde generalforsamling i år
2001 i København, i anledning af klubbens 50 års jubilæum.

Ad. 6) Brian Christensen, Christian Tørnqvist og Jens Ulrik Jensen udtræder af
bestyrelsen. På valg til bestyrelsen er Peter Harremoés som er villig til genvalg. Desuden
opstiller bestyrelsen Erik Karlsen, Henrik Koch og Henrik Jessen Hansen til nyvalg.

Ordinær generalforsamling i afdeling Øst

Ordinær generalforsamling i afdeling Øst, afholdes umiddelbart inden Dansk Bjergklubs
generalforsamling, torsdag den 5. februar 1998 kl. 19.00 i mødelokalerne i Løvstræde
8A. København K

Dagsorden:

1. Valg af dirigent.

2. Bestyrelserne aflægger beretning.

3. Kassereren fremlægger det reviderede regnskab for afd. Øst.

4. Bestyrelsen foreslår afdeling Øst nedlagt som selvstændig klub og at aktiviteten
fortsætter som et arbejdsudvalg under Dansk bjergklub.
Såfremt forslaget ikke vedtages skal der vælges bestyrelse.

5, Eventuelt.

Sommertræf:

For dem der vil langtidsplanlægge er det bestemt, at årets sommertræf bliver i Frankrig,
nærmere bestemt i Ailefroide i Ecrin massivet. I kan læse mere om områdets muligheder
på næste side. Vi håber at området yder flere og bedre tilbud både alpint, vandre og
klippe mægsigt og især bedre vejr end sidste års træf. Jan Bønding

3




![page4.jpg](/1998/DB-1998-1/page4.jpg)
Ailefroide

Finn Klinkby

Ailefroide er (eller var, da vi var der for
nogle år siden) en lille bjerglandsby i
bunden af Vallouise-dalen. Ailefroide er
målet for Dansk Bjergklubs sommertræf
1998 i uge 29. På grund af sin
beliggenhed er Ailefroide et af de steder
i Alperne med flest solskinsdage, og det
er jo ikke uvæsentligt. Ailefroide ligger i
det sydøstlige hjørne af Ecrin-massivet
øst for Grenoble, og det er udgangspunkt
for mange ture i området. Man kommer
lettest dertil ved at køre nord om
massivet, husk at passe på alle
cykelrytterne!

I Ailefroide er der lidt butikker,
sportsforretninger og nogle restauranter,
således at man kan få det hele til sine
bjergture. Hvis man vil gøre større
indkøb, kan man køre til en af byerne
længere nede i dalen, for eksempel
Valloise. I Ailefrojide er der en
kæmpestor campingplads spredt ud over
området, og her er det muligt at finde
nogle hyggelige kroge. Vi fandt en dejlig
plet, specielt beregnet for store grupper,
med legemuligheder for både børn og
voksne: børnene havde vandløb og små
klippeblokke og alle de andre børn, de
store børn havde en lokal klippevæg 2
minutters gang fra apsis. Her er over 50
boltede ruter (år 1993), nogle af dem op
til 4 reblængder og op til 7a.

Herudover er der mange andre
muligheder for at lave nogle gode og
lange klipperuter rundt omkring i dalen,
uden de lange tilgange. Birgitte og jeg

4

var så heldige at have børnepasning en
dag, så vi fik klatret en 250 m lang 4.
grads rute (La Fissure), med 6 dejlige 45
meters abseils som nedstigning. Eneste
problem var de mange engelske reblag,
som sinkede os.

Der er mange gode vandreture ind i de
forskellige dale, eneste ulempe er, at
man skal ud igen samme vej, medmindre
man vil lave pasoverskridninger.

For de mere alpint orienterede er der
masser af muligheder, for Ailefroide er
udgangspunkt for mange af klassikerne i
området. Blandt andet starter
normalvejen på Barre des Ecrins, 4101
m, herfra. Birgitte og jeg lavede en
overskridning af Mont Pelvoux (3946
m), PD, og det var en herlig tur i flotte
omgivelser, særlig var nedturen meget
flot (og lang!). Men der er et stort udbud
af forskellige ture og ruter i alle
sværhedsgrader. Eneste ulempe for
sportsklatreren er den totale mangel på
lifter til at bringe en i vejret, men for
naturelskeren gør det området mere
interessant.

Området var, da vi var der, noget mere
besøgt end La Berarde. Til gengæld er
det ikke så isoleret, så hvis vejret mod
forventning skulle være dårligt, eller hvis
familien kræver det, er det let at tage på
endagsudflugter til det sydfranske.

Foto: Birgitte Ilsø Larsen




![page5.jpg](/1998/DB-1998-1/page5.jpg)




![page6.jpg](/1998/DB-1998-1/page6.jpg)
Den Danske Makalu

Ekspedition 1997

Per Bager

Forud for ekspeditionen var der gået 2
år med planlægning, træningsture,
sponsorsøgning m.v., inden Erik Storm,
Henning Beck, Per Lyhne, Jan Elleby,
Michael  Knakkergaard og jeg i
sensommeren rejste fra Kastrup til
Kathmandu med 800 kg mad og udstyr.

I Kathmandu havde vi 5 dage til at ordne
de sidste praktiske ting d.v.s. køb af
udstyr og mad. Ordne papirer og
formaliteter i diverse ministerier og
toldmyndigheder (det tog faktisk 4 hele
dage). Desuden skulle vores nu ca 1500
kg mad og udstyr pakkes og sorteres, da
vi fik fløjet ca. halvdelen af udstyret
direkte op til Base Camp med
helikopter. Vores agent i Kathmandu
mente at der ville komme for stort
”svind” hvis alt udstyret skulle bæres
op, da det ikke var muligt at holde øje
med så mange bærere og så meget
udstyr på en gang. Der er desværre i de
seneste år begyndt at blive stjålet en del
fra ekspeditioner og store treks, hvor
bærerne kan se, at der ikke er check på
alt udstyret.

Trekket ind til Makalu Base Camp tog
ca 172 uge, og da det foregik i regntiden,
regnede det den største del af tiden,
hvilke gjorde iglerne, som lever oven på
den fugtige jord, meget aktive (vi fik i
gennemsnit 20-25 iglebid hver). Trekket
ind til Makalu er stadigvæk forholdsvis
lidt besøgt af turister, så stierne er små
og i regntiden meget mudrede og bortset
fra at vi ikke kunne nyde udsigterne pga.

6

skydækket var det et udmærket trek.
Netop som vi ankom til ABC ophørte
monsunen, og allerede to dage senere
etablerede vi camp 1 i 6100m efter en
lang og udmattende travetur gennem
evindelig blokmark. Afstanden til camp
1 viste sig dog hurtigt at være for lang i
starten for nogle, så vi satte et ekstra telt
i 5700m som en nødlejr, en "camp half”.
Vejen videre frem forløb over den øvre
Chago Glacier, og efter at have passeret
et par mindre isfald kunne vi sætte camp
2 i 6700m, for foden af den stejle væg
der førte op til Makalu La. Hvor ruten
indtil nu havde forløbet i relativt simpelt
terræn, blev vanskelighederne nu større,
da en del af væggen op mod Makalu La
skulle udrustes med fixreb. Endvidere er
Makalu La noget af en vindtumel i
7400m højde, så der skulle to forsøg til,
inden vi den 8/10 endelig kunne etablere
camp 3 i passet.

Højdetilvænningen og etableringen af
lejrene var indtil nu forløbet som
optimalt planlagt, dvs. 17 dage efter
ankomsten til BC havde vi nu fået
etableret camp 3 hvor telt og andet
udstyr var parat til at blive båret op til
camp 4. Vi havde ca 3 uger tilbage af
ekspeditionen, og da vi havde undgået
uheld (de 4 andre ekspeditioner på
Makalu havde hver fået evakueret 1
mand), var motivationen og optimismen
helt i top. Der havde ganske vist været
næsten konstånt storm på bjerget og de
øverste lejre var etableret i stærk blæst,




![page7.jpg](/1998/DB-1998-1/page7.jpg)
Foto: Jan Elleby Makalu set fra ABC.
7




![page8.jpg](/1998/DB-1998-1/page8.jpg)
men det måtte jo holde op på et
tidspunkt.

Da vinden i høje bjerge ofte lægger sig
omkring fuldmåne (d. 16/10), havde vi
planlagt et massivt fremstød omkring
dette tidspunkt.

Den 12/10 tog jeg først afsted mod
camp 2, for at lave en
akklimatiseringsbestigning af Makalu II
(7640 m) og få etableret camp 4 i 7800
m. Jan og Per Lyhne fulgte efter senere
på dagen mod camp 1 (6100 m.), for
ligeledes at lave en
akklimatiseringsbestigning af Makalu II
og få bragt ekstra mad op i camp 3.

Den 14/10 skulle Michael og Nima
(højdesherpaen) være fulgt efter for at
gennemføre bestigningen af Makalu I.
Ved afgangen var jeg ikke helt frisk, og
da jeg nåede op til camp 1, havde jeg
kvalme og hovedpine. Da et par timers
søvn her ikke hjalp gik jeg ned igen.
Lidt under camp 1 mødte jeg Per L.,
som oplyste at han havde det fint og kun
var plaget af hæshed, ca 100 højdemeter
længere nede mødte jeg Jan som ikke
kunne følge med Per L.

Næste morgen (d.13/10) ved det
sædvanlige walkieopkald kl. 7, oplyste
Jan helt nøgternt at Per L. var død tidligt
om morgenen, og var forsøgt genoplivet.
Meddelelsen var dybt chokerende for os
alle, men der var ikke andet at gøre end
at sætte gang i bjærgningen af Per L.
Efter en dags hårdt slid af Michael, mig
og 3 sherpaer, og med støtte fra den
australske ekspedition lykkedes det os at
få Per L. ned til camp 2 (5500 m)
samme dag. To dage senere ankom en
bjærgningshelikopter fra Lukla for at
afhente Per L, men den vendte om i
4800 m., som vi efterfølgende fik at vide
var den højde som den maksimalt ville
gå op til.

8

Samme eftermiddag lykkedes det os så
at få bjærget Per L. ned til BC i 4700 m,
med hjælp fra 2 sherpaer som
afpressede os 6-dobbelt hyre, og endelig
blev Per L. evakueret d. 16/10 om
morgenen.

Efter — bjærgningen blev vores
opmærksomhed atter rettet mod bjerget,
hvor alt jo var klart til en bestigning og
d. 14-15/10 havde det været perfekt
vejr, så d. 16/10 begav Michael, Nima
og mig os op for at lave en bestigning af
Makalu I inden bjerget blev ryddet, hvis
forholdene, vejret og psyken var til det.
Da der kun var 2 soveposer i camp 3,
var det Michael og Nima som nåede op i
camp 3, i kraftig storm d. 17/10, og
kunne konstatere at vores telt var
fuldstændigt fyldt med kondens/is, efter
at australierne havde brugt det som
nødtelt, og ihvertfald den ene sovepose
var ubrugelig da den var fyldt med is. Så
da vejret var dårligt, sneforholdene
dårlige og en del af vores udstyr mildest
talt ikke fungerede optimalt, var der ikke
andet at gøre end at rydde camp 3, så
sidst på eftermiddagen kom Michael og
Nima vaklende ned til mig i camp 2 med
kæmpe oppakninger. Næste dag var
vore oppakninger oppe på 35-40kg, og
så trak vi interimistiske slæder med
resten af udstyret efter os, men så fik vi
også alt udstyret fra camp 2 og 3 ned i
camp 1 i ét hug. Camp 1 var i
mellemtiden næsten tømt, og vi fortsatte
ned til ABC med så store læs som vi
orkede. 19/10 var bjerget fuldstændigt
ryddet, og vi var klar til at gå ned i BC.
Efter Per Lyhnes død var der ikke den
store lyst blandt de fleste af os til at
bruge 172 uge til at trekke ud fra
Makalu. Vi var derfor meget
interesserede i at blive fløjet ud med
helikopter i stedet. Hvilket vores




![page9.jpg](/1998/DB-1998-1/page9.jpg)
trekkingagent i Kathmandu gjorde sit
bedste for at udnytte, så der foregik
nogle ret intense forhandlinger over
thranen (satellittelefonen), indtil prisen
kom ned på et nogenlunde prisleje, og vi
kunne blive fløjet ud. Jan valgte dog at
trekke ud sammen med køkkendrengen,
for at få begiven-hederne stille og roligt
på afstand. Trekket blev dog ikke så
roligt som forventet, men det vil Jan
skrive om en anden gang.

Til slut vil jeg fremhæve den teamånd,
handlekraft og disciplin som alle udviste

under hele ekspeditionen, og som Per L.
var en uselvisk del af.

Den Danske Makalu Ekspedition vil
holde foredrag i Dansk Bjergklub om
ekspeditionen:

Afdeling Øst torsdag den 12. marts 1998
klokken 20.00 og i afdeling Vest tirsdag
den 24. marts klokken 20.00.

Foto: Jan Elleby
Per undervejs gennem lavinerester og
moræner med camp 1.





![page10.jpg](/1998/DB-1998-1/page10.jpg)
Der er i år - om muligt - større forvirring
om nordiske mesterskaber (NM) end tid-
ligere. Alle formår dog at sikre sig en
plads i en af bilerne. Isuzuen er død i
løbet af ugen og ulykker i forbindelse
med den er vi hermed forskånet for. Al-
ligevel hersker der lidt nervøsitet blandt
deltagerne, især Michael er lidt panisk.
Han pådrog sig kronisk varevognsskræk
efter at Isu'en væltede rundt på vej mod
NM i Lillehammer.

Problemet bliver hurtigt løst. Vi kører
fem i Michaels Brian-bil. En Ford
Taunus fra 81 med dobbeltkarburator,
cd-tiskifter og power højtalere. Der er
lagt op til en hurtig og behagelig tur til
Våsterås.

0 Michael øh sagde du ikke at det var en
en komma sekser?

% jo.

9 Hvorfor kører vi så kun halvfjerds?

0 Jamen vi kører da en lækker
hastighed.

0 Er vi der snart, råber Robin.

0 Vi skal lige til Sverige først.

0 Heaj Michael, du tør ikke lave

hjulspind på vej ud af færgen!

Det kan den ikke.

Jo kom nu.

piv.

Ah for fanden mand - du skal give den

gas.

0 Ja ja husk nu det er en gammel bil,
den er følsom.

0 Efter en fem seks timers kørsel - knap
to hundrede kilometer oppe i Sverige.

vo9509d0o

10

Nordiske Mesterskab i Våsterås

Flemming Rasmussen og Rikke Ishøy

0 Hov, Michael det er politiet der holder
der.

0 Øh - hvorfor bremsede du?

0 Man må kun køre halvfjerds her.

9 Der var du heldig ikke at blive dømt
for nøl.

Ti timers sejtrækkeri og høj musik
bringer os omsider til Våsterås mission-
shotel. Her møder vi
Sportsfattigforbundets bestyrelse, som
giver de vigtige informationer om
konkurrencen.

Kvalifikationen:

Henning Timm fra Pløks Klatreklub gør
sit absolutte bedste på
kvalifikationsruten som er 7c. Da vi ser
Henning klippe første slynge ånder vi
lettet op. Et halvt sekund herefter går et
eller andet galt for Henning. Han falder
med styrtfaktor 0.7 ca 0.3 mymeter fra
madrassen.

Per Juul fra Nordjysk Klatreklub slider
knap så meget på rebet. Han dratter ned
på uforståelig vis som sædvanlig. Her er
et emne der bør analyseres og Per er
hermed inviteret til at medvirke i et
seminar med titlen "Hvorfor faldt jeg
ned."

Henrik kommer desværre heller ikke
langt nok. Men hvis der en dag kommer
en NM rute med indbyggede abesving er
Henrik blandt favoritterne. Under den
såkaldte fest om aftenen, udfører han
perfekte abesving to gange frem og
tilbage på bouldereren. De fleste som




![page11.jpg](/1998/DB-1998-1/page11.jpg)
prøver at eftergøre det, opnår kun at få
vabler i hænderne.

Christian gør en fin figur på kvalruten og
det bringer ham sikkert i semifinalen
sammen med de  prækvalificerede:
Thomas, Michael, Thøger, Robin og
Flemming plus de tre piger - 2 gange
Christina og Rikke.

Semifinalerne:

Den lange Christina - altså hende med. I
ved nok, kæmper hårdt og placerer sig
på en flot næstsidsteplads. Rikke står
derimod for den fotogene del af showet.
Hendes klatring lever slet ikke op til de
forventninger hun har sat sig - hermed
kvalificerer hun sig selv som guest-star i
Pers seminar.

Lille stærke Guldberg er bedste kvinde
hos danskerne. Hun opnår at klatre
halvdelen af ruten, som er 7b+. Vores tre
piger har mindre end to års aktiv
klatreerfaring og præstationerne afspejler
mangel på konkurrenceerfaring. Med
deltagelsen har pigerne derimod vist
gode talenter og der er stort potentiale
for gode resultater indenfor kort tid.

I den prækvalificerede klub er Thomas
først. Umiddelbart bliver det svært for
ham at forbedre sin flotte trettende plads
fra i fjor. På den korte rute har han svært
ved at udnytte sin evne til at læse og
huske bevægelserne. I det første crux
kaster han sig efter den store sloper. Han
udtaler senere - "jeg glemte at holde
fast.” Denne forglemmelse indbringer en
femogtredivte plads.

Semifinaleruten er ca 11 meter høj. Af en
eller anden grund har rutebyggeren Frank
Sherer valgt at placere første greb i to
meters højde - måske for at afkorte ruten
yderligere. For at de korte klatrere også
kan nå, har de sat en kasse til at stå på.
Men det udnytter de lange hyl

selvfølgelig også. Da Michael træder op
på kassen bryder den sammen under
ham. Han tager det i stiv arm og hopper i
stedet op til grebet oven over - altså der
hvor Henning faldt. Michaels styrke er
desværre ikke lange boulderruter. I lang
tid leder han efter et halshøjt drop-knee
(knæ-fald), men væggen er simpelt hen
ikke bred nok. Hans powerendurance
rækker kun til en treogtredivte plads - én
plads bedre end sidste år.

Den store ambitiøse Thøger er næste
danske håb. Hans ufattelige udholdenhed
kommer ikke til sin ret her. Måske har
rosinkuren tæret på kræfterne.

Med en forholdsvis god powerendurance
har Flemming gode chancer - mener han
selv. Alting går perfekt indtil han
kommer til et stort greb i overhænget.
Her rækker ingen crimpstyrke når man i
en sloper forsøger at klippe en karabin - i
ca fem minutter. Hans kommentar lyder -
"hvorfor råbte I ikke at jeg skulle
fortsætte?"

De bedste danskere er Christian og
Robin som begge sikrer sig en trettende
plads. Christian har en god dag og
klatrer op til sit bedste. Det er tydeligt at
hans talent rækker længere. Det gælder i
høj grad også den fede dreng med
blybæltet og ungdomssløvsindet. På selv
en dårlig dag for Robin, er han tæt på at
gå videre og han er ked af at måtte se
finalen fra tilskuerpladserne. Vi glæder
os til at overvære en kraftpræstation i
Finland 1998.

Konklusionen på drengenes præstation er
positiv, vi er flere som er tæt på
finaleplaceringer. Det danske
klatrelandshold er fuldt ud så stærkt som
eliten i Norden og større rutine og inter-
national konkurrenceerfaring kan på sigt
bringe os blandt verdens bedste
sportsklatrere.

1




![page12.jpg](/1998/DB-1998-1/page12.jpg)
Finalen:

De bedste nordiske sportsklatrere bliver
søndag præsenteret for henholdsvis 7c
for pigene og 8a for drengene. Gry
Hansen som tidligere var rangeret 26 i
World-cuppen har i en årrække været
urørelig, men en skade i hånden holdt
hende ude af sidste års NM og har skabt
fornyet spænding. I toppen af ruten
smutter hendes fod. Ingela Nilsson når
samme greb og bliver i kraft af bedre
placering i semifinalen nordisk mester
for andet år i træk.

Norge er som regel suveræne, men i år er
der kun én nordmand, Pål Benum Reiten,
i mændenes finale. Det er sikkert at både
det finske og det svenske landshold er
blevet bedre, men en anden
betydningsfuld faktor er, at landsholdene
gennemgår — ruterne sammen og
eventuelle fejllæsninger kommer til at
påvirke hele holdet.

Da Robert Kaspersen går på i
semifinalen, er det tydeligt, at hans
læsning er forkert, men han insisterer på
at gennemføre sin plan. Normalt er dette
fornuftigt, men en sådan  eklatant
fejllæsning kan ikke redes.

Overraskende sker det samme i finalen -
svenskerne har fejllæst rutens første crux
og alle bruger mange kræfter på at
komme igennem dette. Selv Henrik
Bolander, den eminente  rutelæser,
kæmper i begyndelsen. Til gengæld
finder han, som den eneste et godt hvil
før det afgørende crux totrediedele oppe
af den meget hårde rute. Testklatreren
ved DM Said Belhaj, 16 år, er dynamisk
og yderst talentfuld, han klarer begyndel-
sen flot, men stryger af næsten samme
sted som Bolander.

Finnerne er stærke, det er marginaler, der
afholder Tomi fra at placere sig blandt de
tre bedste og Juha Saatsi vinder overbe-

12

visende, omend han så langt fra topper.
Frank Sherer indrømmer selv, at han har
overvurderet niveauet blandt de nordiske
klatrere.

Det tredie nordiske mesterskab er slut og
har overvejende været succesfuld. Der er
flere erfaringer som finnerne kan bruge
til at skabe en flot og præstigefuld
konkurrence i 1998. Væsentlig længere
ruter, som overholder internationale
standarder er nødvendigt, for at fastholde
den prestige som et nordisk mesterskab
fortjener og dermed tiltrække eliten.
Ønskeligt er det endvidere at man danner
en tilskuerramme omkring arrange-
mentet. Tre år i træk er konkurrencen
blevet afviklet langt ude på landet, hvor
kun inkarnerede fans gider møde op.
Stemningen mangler ganske enkelt i en
kæmpe sportshal med blot 200 menne-
sker. Lad os derfor håbe at finnerne
finder en stor og flot væg i Helsinki.

Hjemturen:

0 Skal vi ikke lade Rikke Køre? - så
kommer vi lidt hurtigere hjem.

9 Heaj, jeg kører alt hvad den kan!

0 Kan jeg ikke lige få en mursten - så
skal vi se bilen rykke.

0 Jeg er sulten.

0 Der ligger en Mac D lige hernede.

O Det gør vi simpelt hen ikke, vi
nedlægger veto.

9 Hvorfor det, hvad er der nu galt med
mac donalds?, siger Thomas.

0 Er det ikke nemmere at opremse hvad
der ikke er galt.

09 Jeg kan da ikke komme i tanke om
noget - det er god mad og det er nemt.

Du synes ikke det er kedeligt at man

fælder regnskov for at avle bøffer; det

betyder intet, at et sådan multinationalt

selskab stormer derudaf og truer med at

udkonkurrere alle lokale restauratører.




![page13.jpg](/1998/DB-1998-1/page13.jpg)
Der er blot fedt, at en burger i Danmark
er ét hundrede procent lig den man køber
i Libergistan eller hva?

- Kaster I osse med brosten?

Der er ikke nogen som svarer på
Thomas' spørgsmål for han begynder et
sandt plapreri i munden på sig selv.
Manden har tilsyneladende studeret
økonomi på en eller anden højere
læreanstalt og mener at det giver ret til at
tale med dobbeltdecibel; men, med lige
lovlig low inteligence.

Rikke har på dette tidspunkt fuld kontrol med sin teknik.

Diskussionen bringer os et par hundrede
kilometer videre før vi endelig stopper
ved en hyggelig svensk familierestaurant,
som en dag vil udkonkurrere de andre,
alene fordi der ikke er lysstofrør i loftet.
- Jeg keder mig, råber Robin - hvordan
kan du holde ud og bare sidde og glo
Flemming.

- Jamen det kan jeg heller ikke. Jeg er
nødt til at få fat i en ny Isuzu så vi kan
ligge ned og sove. Vi må simpelt hen
have en landsholdsbus. - Enig.




![page14.jpg](/1998/DB-1998-1/page14.jpg)
En god kammerat

Jan Elleby

Første gang jeg besøgte Per Lyhne fik
jeg for alvor indsigt i Pers behagelige
måde at være på. Vi havde siddet en
aften lang og sludret om vores fælles
interesse: bjerge, da Per mente det var
tid til en aftentravetur. Per boede
dengang i Åbyhøj, så vi gik en tur ned til
Brabrand Sø. Vel nede ved bådebroen
hev Per en flaske whisky frem af
inderlommen, brød banderolen - og smed
proppen i søen! Sådan var Per. Altid
dybt seriøs med det han gjorde, hvad
enten det var arbejdet, orienteringsløb,
bjergbestigning eller som her: partytime.

Jeg lærte Per at kende på alpinkurset i
1991. Allerede da vi mødtes i Saas bed
jeg mærke i det usædvanlige i, at han
kom lige fra et 6-dages orienteringsløb i
her i Schweiz. Men det skulle da ikke
afholde ham fra at deltage i yderligere
seks dages stroppetur. Per var meget
omhyggelig på turene og udviste alt det
der skal til for at blive en god alpinist.
Tilmed var hans altid gode humør med til
at etablere mange venskaber på holdet,
venskaber der fortsat består.

Året efter fik Per arbejde i Erlangen. At
han nu boede meget nærmere Alperne
blev selvfølgelig taget som en
udfordring, samtidig med at han nu
kunne klatre i Battertfelsen og andre
steder i Bayern. Det bragte også Per på
hans første vintertur til Alperne, hvor vi
mødtes i Karlsruhe og fortsatte til
Chamonix. Vi var de eneste på hytten og
fik trods 20-25 minusgrader alligevel
besteget et par mindre toppe. Per
handlede dog ikke overilet, og han vidste
også hvornår det var tid til at vende om,
især da vi under et bestigningsforsøg på

14

Aiguille du Géant måtte sande at IV?
klippeklatring i hård frost er noget andet
end Kullen om sommeren. Men i stedet
kunne vi jo voldtage espressomaskinen
på hytten.

Da Per vendte tilbage fra Tyskland
flyttede han til København, hvor han
straks blev engageret i bjergklubben og
Ballerup Orienteringsklub. Sammen med
nogle venner stiftede han 'De Hårdes
Klub', en klub for langgarvere og O-
løbsfanatikere, hvilket ved flere
lejligheder bragte ham til Frankrig for at
løbe her, og så kunne man jo lige så godt
tage et par bjerge med, mente han.
Sommeren 1995 slog vi os sammen for
at lave et alpinkursus for De Hårdes
Klub forud for et 5-dages O-stævne i
Frankrig. De gæve gallere havde vist
aldrig oplevet hvordan vikingerne kan
fejre Bastilledagen, især ikke når det er
Per der dirigerer tropperne!

Når man var på tur med Per kunne man
være sikker på at få noget med hjem.
Hyttetilgange, nedstigninger og
lejrflytninger betragtede han som
påtvungne hviledage, og herudover
kunne hviledage kun undtagelsesvis
tolereres hvis der var dagsregn. Dog
under den forudsætning at vi løb en tur
eller andet i dalen. Så efter et par uger
sammen kunne man godt have brug for
en ferie! Og to uger var netop hvad vi
havde sammen efter stormen på
Bastillen. Vi havde ingen planer for de to
uger, så vi kørte blot hen hvor der var et
bjerg vi havde lyst til at bestige. På Barre
des Ecrins fik han rykket et par grænser
da vi klatrede vestgraten i spektakulære
omgivelser. Ikke specielt svært, men der




![page15.jpg](/1998/DB-1998-1/page15.jpg)
er ikke plads til fejltrin her. Efter tre
bestigninger her i Dauphiné fortsatte vi
mod Randa med et enkelt stopover i
Chamonix, da vi havde et fælles
hængeparti på Mont Maudit. Samt et lille
O-løb, som Per havde støvet op.

Pers mål i Randa var Weisshorn, men
uvist af hvilken årsag endte det med
Matterhorn i stedet. Hytten var ganske
vist fyldt op, men det generede da ikke
Per. Nu havde vi bivuakeret på de andre
ture, så hvorfor ikke her på Hornet? Og
atter en gang demonstrerede Per at han
så løsninger hvor andre så problemer. Og
problemer fik vi rigeligt af, da heftige
tordenbyger hele natten skyllede ned
over vores bivuakplads. Men da vejret
klarede op ud på morgenen var Per den
første til at foreslå afgang. Vi nåede
ganske vist toppen, men da det nu var
sidst på dagen var den stejle topflanke
dækket af ubehagelig rådden sne, der
manede til yderste forsigtighed. Vi nåede
hverken helt eller halvt af bjerget inden
mørket faldt på, og efter et mindre
abseileventyr fra skulderen, der endte
blindt i tågen, måtte vi bivuakere for
natten på en klippehylde, lige akkurat
stor nok til to. Vi tilbragte over et døgn
på bjerget, men Per var ukuelig og
demonstrerede al sin jyske sejhed på
turen. Samme eftermiddag som vi kom
tilbage til Randa pakkede han bilen og
kørte hjem, mens jeg sov det meste af
næste dag med for at komme til kræfter
igen efter de sidste ugers heftige
aktivitet.

På den hjemlige front var Per også altid
på banen når der var optræk til fest og
farver, hvilket dem, som var med til hans
30 års fødselsdag, kan bevidne. Og det
var under det årlige frostorgie for to år
siden, at Per lagde billet ind til Makalu-
ekspeditionen, og selvfølgelig blev hilst
velkommen. I hele planlægningsfasen
kunne vi nyde godt af Pers

organisationstalent, og vore: mange
træningsture bekræftede alle i at Per var
den  humørspreder  Ssom enhver
ekspedition har brug for.

Det var derfor ikke underligt at det høje
humør i basislejren forsvandt som dug
for solen med Pers død, og da vi havde
fået båret Per ned fra bjerget så jeg ingen
anden udvej end at tage afsked med Per,
som han ville have gjort det. Jeg fandt
vores bedste flaske whisky frem, brød
banderolen og smed proppen i
affaldsbøtten.

Farvel Per! Vi vil altid savne dig!

Foto: Jan Elleby
Per under træning i spalteredning.

15




![page16.jpg](/1998/DB-1998-1/page16.jpg)
Uddannelse til Autoriseret

Klippeklatreinstuktør !

Informationsaften torsdag den 29. januar 1998 kl. 19.00-20.30
i klubbens øst lokaler, Løvstræde 8a, København K

Hvem henvender informationsaftenen sig til ?

Informationsaftenen henvender sig til dig, hvis du i 1998 eller 1999 kunne tænke dig at
starte på uddannelsen til Autoriseret Klippeklatreinstruktør. En instruktør uddannelse
godkendt af UIAA.

Andre interesserede er naturligvis også velkomne.

Aftenens program vil bl.a. indeholde følgende punkter:

Hvordan foregår eksamen til Autoriseret Klippeklatreinstruktør
og hvad er niveauet ?

- lysbilleder fra tidligere eksaminer.

- eksamensforløb.

- eksamenskrav.

Hvad indeholder uddannelsen ?
- forhåndskrav til aspiranter.
- forventet uddannelsesforløb i 1998.

Hvor lang tid tager det ?
- forventet tidshorisont.

Hvordan accepteres uddannelsen internationalt ?
- UIAA godkendelse af uddannelsen.

Hvad får jeg ud af at blive Autoriseret Klippeklatreinstruktør ?
- udvikling af personlige klatreegenskaber.
- større sikkerhed under klatring.
- mulighed for at instruere på Dansk Bjergklubs begynder- og videregående kur-
ser.
- deltagelse i Instruktørkollegium.
- rabat på lifter og udstyr i udlandet.




![page17.jpg](/1998/DB-1998-1/page17.jpg)
Hvad nu ?
- supplerende spørgsmål.

Informationsaftenen afholdes af :
Instruktør Uddannelses Udvalget - IUU - et udvalg under Dansk Bjergklub.

Autoriseret Klippeklatreinstruktør:

Uddannelsen til Autoriseret klippeklatreinstruktør startede i 1995. Til dags dato er der
blevet afholdt 4 eksaminer, og der er i dag ca. 30 Autoriseret Klippeklatreinstruktør i
Danmark, under den nys UIAA godkendte uddannelse i Dansk Bjergklub.

En Autoriseret Klippeklatreinstruktør har kompetence til at vejlede og undervise i sikker
klatring ved 1-reblængders klatrekurser og lignende. Normen for Autoriseret Klippeklat-
reinstruktør ligger til grund for den UIAA godkendte uddannelse.

Elementer i uddannelsen er bl.a. almindelig førstehjælp bjergførstehjælp, redning, prak-
tisk undervisningserfaring samt teoretisk undervisning i jura, pædagogik og klatrehisto-

rie. Uddannelsens indhold bliver løbende justeret med inspiration fra lignende uddannel-
ser i f.eks. Sverige og England samt direkte fra UIAA.

Yderlig information om uddannelsen og normen kan ses på:

www.danskbjergklub.dk/dbklit.htm
og
www. danskbjergklub.dk/dbkurser.htm

eller rekvireres hos Henrik Koch Tlf. 3186 3227.

Everest foredrag

Den Danske Everest ekspedition 1996 holder sammen med Medicin Studerendes Idræts
Organisation, foredrag på Rigshospitalet onsdag den 18. februar klokken 19.30 i det sto-
re auditorium. Pris 50,- kr. som betales ved indgangen.

Foredraget er om Den Danske Everest ekspedition 1996, samt om de medicinske aspek-
ter under en sådan ekspedition.

17




![page18.jpg](/1998/DB-1998-1/page18.jpg)
Lægelig redegørelse vedr. Per Lyhnes død.
Af Henning Beck

Per Lyhne døde den 13 oktober 1997 kl. 04.30 i lejr 1, under forsøg på bestigning af
Makalu som deltager i Dansk Makalu Ekspedition 1997. Denne tragiske hændelse står
ikke til at ændre. Imidlertid fremkom der umiddelbart efter dødsfaldet blev kendt i
Danmark mange gisninger og formodninger i dagspresse og TV om årsagen til
dødsfaldet, hvoraf de fleste gik på højdesyge, og ellers på infektion, udmattelse og
lignende. For at undgå yderligere mytedannelse kan jeg give følgende oplysninger, som
Jeg godt mener jeg kan tillade mig trods tavshedspligt.

Per Lyhne var i god fysisk form og havde ingen helbredsproblemer inden afrejsen. Han
akklimatiseredes uden større problemer under indmarchen til ABC i 5250 m. På det
tidspunkt hvor han døde, havde han opholdt sig i denne højde eller højere i 3 uger, og
bl.a. overnattet i 6.700 m. Hans akklimatisering må derfor antages at være iorden. Per
Lyhne havde ligesom os andre i gruppen tør irritations hoste, pga den tørre kolde luft og
vejrtrækning gennem munden, og var i behandling med noskapin tabletter i lav dosis
(hostestillende håndkøbsmedicin, som ikke hæmmer åndedrættet). Jeg undersøgte hans
lunger den 11. oktober om aftenen, og fandt ingen tegn på begyndende lungebetændelse
eller væskeophobning. Ved opstigningen fra ABC til lejr 1. den 12. oktober var Per
Lyhne godt gående og ankom I time før sin Jan Elleby. Hans spiste med god appetit om
aftenen, og walkie-kontakten kl. 1700 gav ingen oplysninger om helbredsmæssige
problemer. Kl. 04.30 vækkedes Jan af Per Lyhnes udsættende respiration, denne var da
klinisk død og kunne ikke genoplives trods Yz times korrekt udført genoplivningsforsøg.
Der var ingen blåmisfarvning eller opbringning af skummende sekret fra luftvejene.

Jeg måtte overfor de Nepalesiske og Danske myndigheder angive dødsfaldet som
pludselig uventet død, hvad der almindeligvis medfører ligsyn og ofte retsmedicinsk
obduktion, men dette ser ikke ud til at være foretaget.

Der er således ikke nogen sikker eller entydig forklaring på, hvorfor Per døde. Personligt
er jeg enig med Henrik Jessen Hansen i dennes udtalelser til pressen, at højden
naturligvis har været medvirkende årsag, men at der også har været en anden
tilgrundliggende tilstand. Per døde på et tidspunkt på døgnet hvor man ved at iltindholdet
i blodet er meget lavt og hjernen meget følsom for iltmangel, og at der ofte optræder
forhøjet blodtryk som yderligere kan forværres ved hoste. Hele gruppen havde i ABC
blodtryk, som ved havets overflade ville have ført til behandling for forhøjet blodtryk,
men som i 5250 m. var naturlige forandringer som følge af det lave ilttryk.

Uanset om årsagen er en hjernestammeblødning eller andet, giver ovenstående tragiske
hændelse atter en gang grundlag for at anbefale, at ethvert ubehag specielt fra luftvejene
som for eks. hoste, bør føre til overvejelser om at gå ned! Højdesyge eller ej, alene den
store højde kan lynhurtigt forværre allerede eksisterende tilstande i livstruende retning.
Vi kender alle HACE og HAPE, men der synes også at eksistere et begreb der kunne
kaldes HAPS (High Altitude aggravated Previous Symptoms) - at alle gener og
sygdomme forværres med stigende højde.

18




![page19.jpg](/1998/DB-1998-1/page19.jpg)
Per Lyhnes mindefond

Efter Per Lyhnes tragiske død på Makalu har ekspeditionen besluttet at videreføre hans
planer om at støtte skolen i Tashigaon.

Tashigaon er beliggende fem dagsmarcher mod nord fra distriktshovedbyen Khandbari i
Øst Nepal og er den sidste permanent beboede landsby inden man forlader Arundalen for
at gå mod Barun.

Skolen er indrettet i en tidligere staldbygning, men er således i en noget miserabel stand.
Da ekspeditionen under indmarchen overnattede i Tashigaon besigtigede Per Lyhne
skolen og vi besluttede i første omgang at donere Rs.1.000 således at skolebygningen
kunne blive forsynet med døre. Da så jeg halvanden måned senere atter gik gennem
Tashigaon kunne jeg konstatere at pengene blev anvendt til deres rette formål, idet den
lokale tømrer nu var i gang med at lave tre døre til skolebygningen. Og hvad mere var:
der ville såmænd også blive råd til et par nye borde for den sum.

Men den største opgave er at rejse et nyt tag på skolebygningen, idet det regner gennem
det nuværende. Et nyt tag vil være en investering på Rs.60-80.000 eller små 10.000
danske kroner og ekspeditionen vil gerne være behjælpelig med at skaffe disse penge,
idet vi har set hvor stor gavn små penge kan gøre hvis bare de bliver brugt lokalt.
Indbetalinger til fondet kan foretages på konto 3113-333944 i Den Danske Bank, og alle
bidrag, små som store modtages med tak. Du kan få yderligere oplysninger på telefon
3929 7333 eller på www.mckinley.dk.

På vegne af Den Danske Makalu Ekspedition 1997 Jan Elleby

Lyhnes Langfærd

De Hårdes Klub indbyder til Lyhnes Langfærd søndag d. 15. februar 1998:

Per var en af hovedpersonerne i De Hårdes Klub og var bl.a. ophavsmand til navnet
Langfærden for deres traditionelle vinterlangdistanceorienteringsløb. For at vise Per den
ære, som han fortjener, har de valgt at lave Langfærden til et mindeløb for Per.

Baner: Lang (ca. 21 km) og kort (ca. 12 km). En del af banen vil foregå på asfalt og
grusstier, hvorfor almindelige løbesko vil være at foretrække.

Vi mødes omklædt kl. 09.30 i Ballerup OK's klubhus Egedal, Egebjerghuse 27, Ballerup
(Krak 125 K2). Egedal vil være åbent fra kl. 09.00.

Der er præmie til bedste mand og bedste kvinde på begge baner. Præmieoverrækkelsen
vil finde sted umiddelbart efter løbet.

Startafgiften på 60 kr. pr. løber indsættes på giro 12 26 56 46, Claus Cederberg,
Egebjerg Bygade 163, 2750 Ballerup. Husk at opgive samtlige deltageres navne og
ønskede baner på girokortet. Girokortet skal indbetales senest tirsdag d. 3. februar 1998.

19




![page20.jpg](/1998/DB-1998-1/page20.jpg)
Den endelige instruktion og startliste vil blive ophængt på Egedal umiddelbart før løbet.
Desuden vil de blive tilgængelige på internettet (https://www.danbbs.dk/—redec/dhk/)
nogle dage før løbet. Resultatlisten vil blive tilgængelig på internettet umiddelbart efter
løbet.

Bog anmeldelse

Fra top til top i Romsdal Forfatter: Ivar Gjelstenli
I sidste nummer af bladet kunne man læse om en ny norsk turguide over Romsdalen. Nu
har redaktionen fået fingre i et eksemplar, og må sige at den lever op til alle de
forventninger man kan have til en ordentlig guidebog. Bogen beskriver 50 ture i
Romsdalen og omegn, med en jævn fordeling mellem ski- vandre- og klatre ture, med
både sommer og vinterture. Hver tur er beskrevet med tekst, et lille kort og et
farvebillede.

Mange af turene kan med lethed kombineres så de bliver længere eller kortere, eller
indgå i en større tur over flere toppe.

En god guide har to formål: at beskrive ruter eller ture, og nok så vigtigt at give
inspiration i planlægningen af kommende ture. Fra top til top i Romsdalen opfylder disse
to krav til fulde og er samtidig en flot og vel udført bog.

Turene er beskrevet som dag eller flerdags ture men ikke med guidebogstider, som man
kender det fra alperne. Ivar skriver at ham med vilje ikke har sat tider på, fordi disse er
så individuelle fra person til person. Jeg savner dog alligevel lidt en tid at forholde mig
til, om det så kun kan bruges til at sammenligne de enkelte ture med.

Det er vist også det eneste negative jeg kan sige om denne bog, som helt sikkert vil ligge
i mange rygsække der bevæger sig gennem Romsdalen.

Henrik Ljunggreen
Løst & fast
Sælges: Afdeling Øst torsdag den 12. marts 1998

Helsport Rondane, 3 personers telt, med klokken 20.00 og i afdeling Vest tirsdag
nyt oversejl, sælges for 2800,- kr. Brugt den 24. marts klokken 20.00.
en sæson. Vægt 2.1 kg.

Henvendelse til Tina. Tlf. 3139 2666. Kvinde klatretræf:
BMC den engelske klatre union invitere
Foredrag: til Kvinde klatretræf i Wales i uge 20.
Den Danske Makalu Ekspedition vil Bjergklubben kan sende to personer
holde foredrag i Dansk Bjergklub om (kvinder) til træffet. Interesserede kan
kontakte Jan Bønding.

ekspeditionen:

20




![page21.jpg](/1998/DB-1998-1/page21.jpg)
Grønlandstræf

Torben Redder

Enorme granitvægge, fast klippe, isbjerge, sne, myg. Fællestur til Tasermiut-fjorden i
Sydgrønland med et utal af muligheder for at få opfyldt dine vildeste drømme om
eventyr. Turen tænkes arrangeret som et uofficielt træf, hvor det vil være muligt at lave
ture med forskellige makkere.

Vi flyver Kbh. - Narsarsuaq, videre med helikopter til Nanortalik, hvor al
provianteringen kan foregå. Turen ind i den 70 km dybe Tasermiut-fjord vil blive i en
chartret båd.

Vi forestiller os en fælles lejr ved Kloster-ruinen under Ketil-fjeld, som er 2000 m højt.
Ketils vestvæg er med sine 1400m verdens højeste væg uden hylder. Der er ikke bare
muligheder for storvægsklatring, men også mindre vægge, top-ture, gletscher-ture,
vandring og evt. ski-ture på indlandsisen.Toppene i området er op til 2000 m høje,
hvilket er imponerende set fra havniveau.

Vejret:
Gennemsnitstemperaturen er knap 109C, men der kan være lunt og godt i den beskyttede
dal.

Dato:

Vi forventer at tage afsted i uge 29 (28) og returnere i uge 31 (32), således at vi har 3-4
uger.

Det er ikke nødvendigt at vi alle tager afsted fra Kbh. på samme tidspunkt. Det eneste
som skal koordineres er bådcharter ind i Tasermiut-fjorden

Pris:

På nuværende tidspunkt ser prisen ud til at blive 8000 kr. Heri er inkluderet fly Kbh.-
Narsarsuaq T/R, helikopter Narsarsuaq-Nanortalik T/R og båd Nanortalik-Tasermiut-
fjord T/R.

Turbetingelser:

Det vi påtager os at arrangere er bestilling af fly, helikopter og båd ind i fjorden, samt
evt. koordinere fragt af udstyr med skib fra Danmark til Nanortalik.

Der vil ikke være nogen guidede ture.

VIGTIGT: Af hensyn til bestilling af de billigst mulige billetter skal interesserede
henvende sig SENEST d. 8. februar til:

Peter Fast Nielsen, Svalevej 8, 8210 Århus V, tlf: 8615 5525 eller Torben Redder, tlf:
8618 0301, E-mail: "redderæpost6.tele.dk” Information i form af billeder kan findes på
min hjemmeside: https://home6. inet.tele.dk/redder/

21




![page22.jpg](/1998/DB-1998-1/page22.jpg)
Copenhagen Cup 1998

Københavns Klatreklub, Skovlunde Klatreklub, Skælskør Klatreklub organiserer fire
klatrekonkurrencer i foråret 1998. Alle fire afdelinger er anmeldt og anerkendt af Dansk
Sportsklatre Forbund.

Kun de tre bedste resultater tæller i den samlede placering.

Der tilbydes tre forskellige klasser:
Elite åben » Elite kvinder » Motion- Old boys, juniorer og begyndere.

Deltagelse i eliteklassen samler point til Danmarks Cup rangeringen (DCR) der
garanteres ikke for præmier til deltagere i motionsklassen.

Arrangørerne tilstræber at give deltagerne en god oplevelse med rigelig og god klatring
til alle.

18 januar. Boulder- Flash

Pløks/ Skovlunde Klatreklub. Tlf. 4041 6763
Lundebjerghallen, Lundebjerggårdsvej 72, 2740 Skovlunde
Kontakt: Gitte Frei Tlf. 4353 0381

21 februar. Boulder- redpoint- flash- onsight finale.
Københavns Klatreklub. Tlf. 3154 6367

Sundholmsvej 6, Bygning D, 2300 København S.
Kontakt: Flemming Rasmussen. Tlf. 4464 7882

21 marts On sight.

Skælskør Klatreklub/Crux Tlf. 4017 4618

Skælskørhallen, sorøvej 90, 4230 Skælskør

Kontakt: Steen Dalum, Palmevængevej 19, 4250 Fuglebjerg

25 april. Boulder- redpoint-flash- on sight finale
Københavns Klatreklub

Sundholmsvej 6, Bygning D, 2300 København S.
Kontakt: Flemming Rasmussen. Tlf. 4464 7882

Alle konkurrencer begynder kl. 10.00. Opvarmning fra kl.9.00. Pris 50 kr. pr. afdeling.
Tilmelding til den arrangerende klub. Yderligere oplysninger fås fås hos Flemming
Rasmussen Tlf. 4464 7882 eller i klubberne.

Steen Dalum, Gitte Frei, Hakon Jensen og Flemming Rasmussen

22




![page23.jpg](/1998/DB-1998-1/page23.jpg)
Foredrag med
Scandinavian Trango
expedition 97

Billedspil og foredrag med Scandinavian Trango expedition 97

Sommeren 97 lykkedes det Scandinavian Trango expedition at klatre den
1200 meter høje Slovenske rute på trango towers sydvæg som de første
skandinaver.

Ekspeditionen som bestod af Jan Stenstråm, Jon Haukassveen, Bo Strandh,
Anders Schmidt, Fredrik Schlyter, Ahmed, Torbjérn Ohlén og Magnus
Nilsson.

De tilbragte 20 dage på væggen og lykkedes at få 4 mand på toppen af Trango
Towers 6237 meter høje granitklippe med nogen af verdens højeste vertikale
granitruter.

Trango Tower ligger i den vestlige del af Himalaya i Karakorum og skyder op
over en af verdens største gletschere Baltoro Glacier, som starter ved K2.

Den 12. juli 1997 nåede Fredrik Schlyter og Torbjårn Ohlén toppen af Trango
Tower. To dage senere nåede også Jan Stenstråm og Magnus Nilsson toppen.
Et flot stykke teamwork fra alle syv deltagere i ekspeditionen.

Magnus Nilsson som mange kender fra Skånes Klatreklub kommer den 19.
februar til København for at fortælle om og vise billeder fra ekspeditionen.

Tid og sted:
Torsdag den 19. februar klokken 20.00.
Rigshospitalets store auditorium, København.

23




![page24.jpg](/1998/DB-1998-1/page24.jpg)
02741 KHC 453 000
DOLFI ROTOVNEK

SOLGARDSVEJ 5

2942 SKODSBORG

Reserveret Postvæsenet

Vil du med?
Ring og hør
S) Erfarne, uerfarne

Jatanngut Enlige, par, familier

2 forskellige ture

Fra 1.-20. juli 1998 en nem telttur for dem, der vil gå dagture i fjeldet, men som ikke vil på
egentlig vandretur. Velegnet for alle aldersgruppe, hvis du er godt gående uden rygsæk, og kan
bære din egen rygsæk til/fra lejren. Turen går til Igaliku, Qaqortoq og Qassiarsuk. Bl.a. besøges
de kendte Norboruiner. Pris kr. 11.300. Børn under 12 år kr. 8.000. Max. 24 deltagere.

I de 3 første uger af august 1998 er der en mere krævende vandretur til Nanortalik, Klosterdalen,
Qinnguadalen/Paradisdalen, Tasersuaq-søen. De sidste 4-5 dage vil være en længere sejlads med
ekspeditionskutter bl. a. til Uunartoq's varme kilder. Der kræves at du kan færdes med fuld op-
pakning 20-25 kg i et øde og uvejssomt fjeldterræn. Pris kr. 14.300. Max 10 deltagere.
Yderligere oplysninger hos Jørgen Andersen, Nairobi Alle 43, 2770 Kastrup, tlf. 32 53 75 63.

"Grønland 1998

E0001

F



