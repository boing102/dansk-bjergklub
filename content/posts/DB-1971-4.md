
---
title: "Dansk Bjergklub 1971 nr. 4"
date: "2022-10-29"
draft: false
tags: ["1971"]
thumbnail: /1971/DB-1971-4/page1.jpg
---

![page1.jpg](/1971/DB-1971-4/page1.jpg)
Dansk Bjergklub 1971 nr.4





![page2.jpg](/1971/DB-1971-4/page2.jpg)
BESTYRELSE

V. Bjerre Christensen - Formand
Hyldevangen 4, 2630 Tåstrup
01 9949 59 (kl. 17 - 19)

Peter Franke - Sekretær
Kjeldgårdsvej 6, 2890 Hareskov
Harry Vedøe - Bibliotekar
Frederiksb.alle 40, 1820 Kbh. V
EV 36 51

Mogens P. Olesen

Asnæsvej 30, 4400 Kalundborg
03 51 19 18

Henning Knudsen - Kasserer
Skt. Thomas Alle 10, 1824 Kbh. V
01 10 21 44 (kl. 9 - 16)

AFDELING VEST

Kirsten Sarbæk

Niels Bjerresvej 27

8270 Højbjerg

Anners Dahl - Formand
Norgårdsvej 50 B, 7800 Skive
07 52 09 93

ALPIN GRUPPE

Allan Scharff
Ermelundsv. 124, 2820 Gentofte
GE 2009

UDRUSTNINGSDEPOT

Leif Christensen
Sæbjørnsvej 12, 2880 Bagsværd
01 87 32 00

HYTTEFORVALTER

Henning Knudsen

Skt. Thomas Alle 10
1824 Kbh. V

01 10 21 44 (kl. 9 - 16)

REDAKTION

Mogens P. Olesen
Asnæsvej 30, 4400 Kalundborg
03 51 19 18

Jens Middelboe

Immortellevej 8, 2950 Vedbæk
01 89 03 56

Redaktionens adresse;
Immortellevej 8, 2950 Vedbæk

TRYK
Bruhns Bureau

Stengade 41, 3000 Helsingør
03 21 23 28

TIDSSKRIFT FOR DANSK BJERGKLUB
21. årgang nr. 4 juni 1971.
Udgivet af Dansk Bjergklub, Hyldevan-
gen 4, 2630 Tåstrup. Postkonto: 79858.
(Sektion af "Osterreichischer Alpenve-
rein").

Hyttefest ......00r0susssrrnnnsnee 3
Ved Ejnar Mikkelsens død........ 4
Udstyr os sen ver mee ns 5
Mødereferat 6
Norsk Botanisk Expedition til
Grønland + sener mur sur sun sne med E VÅ
Påsketur til Alpint Hjørne af
Jotunheimen 0000 sene 11
Klatringer på Kullen

"Svenskevæggen" ....00rrrsseeee 13
Afd, VRE 265 08 eos Kæs bed mær men 15
Nyt fra bibliotekaren ...........- 16
Watkins Mountains Expedition

BB DEL 1973 4 go vase seren sen men ilvg
Kunstigt klatreanlæg ............- 19
Løst og Fast . 20
Bivuak ... 22
Bjergskoler Sommeren 1971 23

Ny adresse...

Forside: J.A.D. Jensens Nunatakker.
Foto: Geodætisk Institut.




![page3.jpg](/1971/DB-1971-4/page3.jpg)
TROFAST MOD TRADITIONEN

HYTTEFEST
19.-20. juni

I OG OMKRING OG PÅ HYTTEN PÅ KULLEN

PROGRAM I

Enkeltvis, parvis, to og to, hele grupper, vognlæs efter vognlæs ankommer
festens deltagere i løbet af lørdagen.

PROGRAM II

Kl. 19 skriger sulten i maverne på festdeltagerne og hele festterrænet bli-
ver illumineret af trækulsbål, spritbrændere, benzin - og petroleumskogere.
De selvmedbragte middagsretter fortæres og nedskylles efter behag. Beha-
geligst er, når alle har husket at medbringe deres egen vintønde.

PROGRAM III

Kl. 21.59 tændes projektørerne på friluftsscenen og bjergklubbens special-
trænede artistgruppe indtager deres pladser.

Kl. 22.00 opfører steilfelsballettruppen "Bong- Bong" i en vinkel på 45 gra-
der deres halsbrækkende og hofteflækkende klippedanse kun ledsaget af mu-
sik ... og kun afbrudt af festtalen, som holdes af globebetræderen, tomat-
direktøren og formanden Vagn Bjerre Christensen. Talen oplæses på den
festlige øst-sjællandske dialekt.

Derefter opføres skuespillet "PÅ TOPPEN AF KRANSEKAGEN". Det er et
spil i adskillige akter, der viser hvordan verdenshistoriens største person-
ligheder alle, på en eller anden måde, har været bjergbestigere.

Som afslutning høres et kor af sørgende bjergbestigerkoner, som synger de-
res klagesange om den store ensomhed, der falder over dem, når deres
mænd er langt borte fra dem, højt oppe i bjergene.

PROGRAM IV
Hele søndagen er hele Kullen stillet til rådighed for alle festdeltagere. Klat-

restil og sværhedsgrad kan frit vælges - på eget ansvar.

Tilmelding om deltagelse og transpo Ring til m Rishøj, tlf. 03 277
Lynge nr. 590 (imellem kl. 18-19) inden 16. ju:





![page4.jpg](/1971/DB-1971-4/page4.jpg)
VED EJNAR MIKKELSENS DØD

Ejnar Mikkelsen er død, og meddelelsen om det gjorde en så stille. Det

vil være rigtigt, at vi også her i klubben et øjeblik stopper op, i respekt
og beundring for det liv, der er slut, for polarforskeren, forfatteren og

mennesket Ejnar Mikkelsen.

Det er vemodigt, at han ikke er mere. Egentlig sorg er der måske knap
så meget tale om. Hans liv var så rigt og så helt, han forstod i en sjæl-
den grad at give det indhold - at leve det. At det så en dag måtte være
slut, er kun naturens orden. Og døden kom sent - mærkeligt egentlig, når
man tænker på, hvor tit han har udfordret den i sine unge år.

Vemoden følges af en taknemmelighed for det, han kom til at betyde for
mange af os. Han gjorde os den store glæde at lægge navn til "Dansk Eks-
pedition til Østgrønland 1968", som protektor. Ligeledes var han protektor
for "Watkins Mountains Expedition" i 1969. Sidste gang jeg besøgte ham,
var det sammen med Alastair Allan, og da lovede han at ville være pro-
tektor for vores næste ekspedition.

Det var altid en oplevelse at besøge Ejnar Mikkelsen. Det var som om he-
le huset "åndede" Grønland - billederne, bøgerne, de mange smukke ting.
Og manden selv, så hjertelig, så smilende - glad fordi vi kom. Hånden
lidt rystende, men øjnene klare, lysende - "held og lykke med det, dren-
ge". Legemet blev lidt skrøbeligt på det sidste, men ånden var lige ukue-
lig, sindet lige optændt af det, han følte var ret. Der undgik fra ham en
enorm kraft og inspiration.

Det er vel nok rigtigt, at vi mangler en alpin tradition her i landet. Men
vi må ikke glemme, at vi har en meget gammel arktisk tradition. En tra-
dition, som netop Ejnar Mikkelsen var en af de fineste eksponenter for.
Og er det mon ikke den arv, han efterlader os, at vi skal prøve på at fø-
re denne tradition videre? Det siger sig selv, at det må blive i overordent-
lig beskedenhed. Vi kan ikke udrette noget, der tåler sammenligning med
det, de store gamle polarforskere udførte. Men alligevel - selvom resulta-
terne måske kan synes beskedne, så tror jeg på, at det betyder noget, at
unge danske fortsat har en mulighed for at prøve alle deres fysiske og
psykiske kræfter på ekspeditioner oppe i dette vældige land. Det kan kun
være af værdi, at nogen lærer at holde af Grønland. For kun derigennem
skabes der en virkelig forståelse for landet og de mennesker, der bor i
det. Og er det ikke netop noget af det, Ejnar Mikkelsen har været med til
at åbne vores øjne for?

Jeg har sommetider tænkt på, om det Ejnar Mikkelsen stod for, ikke på
mange måder er mere "aktuelt" idag end det egentlig har været i mange
år. I disse år, hvor gamle værdinormer bliver taget op til efterprøvelse,
hvor forskellige ungdomsbevægelser dukker op som en protest mod et sam-
fund, der keder dem enormt, men hvor der alligevel igennem det hele lig-
ger en drøm om, at livet må blive rigt og meningsfyldt. Er der da ikke
en styrke at hente i et livsforløb som dette? Her var en mand, der virke-
lig formåede at forme sin tilværelse. Han havde "skæbne" i den Karen
Blixenske forstand af ordet. Han var en bekræftelse på, at livet tilhører




![page5.jpg](/1971/DB-1971-4/page5.jpg)
dem, der tør. At enhver ting har sin pris, og for det, der er noget værd,
er prisen høj.

Gennem ham lærte vi noget om det liv, der er vores eget.

Vagn Bjerre Christensen.

UDSTYR

ANORAKKER

Sommeren står nu for døren. Dermed er vi i fuld
gang med at planlægge sommerferiens ture til vore
uundværlige bjerge. Udrustningsproblemerne trænger
sig på, og vi står måske og ser vemodigt på den
gamle og slidte anorak, og må modstræbende erken-
de, at den ikke kan klare en tur til. Vi vil gerne
finde en værdig afløser for den tro og mindefulde
anorak. Når vi så henvender os i en god sportsfor-
retning, finder vi et forvirrende antal forskellige
anorakker; praktiske, mindre praktiske, moderne,
enkelte oldnordiske. Er man på anorakkøb, skal
man ikke betræde sportsforretninger alt for opti-
mistisk. Der er muligheder for, at man til trods for det ofte righoldige
udvalg, ikke kan finde en fornuftig anorak.

Anorakken kan ikke være slidstærk nok; bedst af kraftig bomuldspoplin, og
det kan ikke skade, at den er dobbelt. For at tilsikre størst mulig bevæ-
gelsesfrihed og plads til evt. ekstra sweater, er det hensigtsmæssigt, at
købe den et nummer for stor. Hætte er uundværlig og skal helst være så
stor, at man kan have hue eller hjelm indenfor, uden at man af den grund
bærer hele anorakken på hovedet. Kan evt. forsynes med pelskant. Man
må være opmærksom på, at der skal være hoftesnøring og at anorakken
skal være så lang, at man uden risiko for en våd bag kan sætte sig på
f.eks. en fugtig klippe. Striklukke ved ærmerne er ret moderne, men ikke
særlig praktisk. Spænde- eller ritslukke (fungerer ligesom en burre), som
kan betjenes med een hånd, er absolut anbefalelsesværdig.

Turanorak

Stort set enhver model kan benyttes, dvs. også anorakker med nymodes
narrestreger. Lyse og stærke farver er af bekendte grunde at foretrække.
Jo mindre knapper en anorak har, des mindre har man at tabe. Lynlåse
er bedre og idag ikke noget problem.

Højturs- og klatreanorak

Desværre kan man ikke få en 100% vandtæt poplinanorak, og de anorakker
som er helt vandtætte er som regel nylonanorakker og danner en masse
kondens indvendig og er kun anvendelige som regntøj. En ægte højtursanorak

5




![page6.jpg](/1971/DB-1971-4/page6.jpg)
har en spændeanordning som hindrer den i at glide op. Brystlommen skal
være således anbragt, at tilgangen ikke forhindres, hvis man har Kletter-
gurtel eller Brustgeschirr på. En lomme ved halepartiet kan anbefales,
bl.a. til anbringelse af nylonovertrækstøj til brug i tilfælde af stærk ned-
bør.

Til sidst skal nævnes nogle anorakker som kan anbefales:

APA, Muskox-anorakken

Findes i rød og olivengrøn. Har lynlås ned foran, 2 store brystlommer
med klapper for, 2 lommer i siden, som dog er vanskelig tilgængelige,
idet åbningen findes i sidesammensyningen. Hoftelængde. Vejl. pris kr.
95,-.

Tenson, Same anorakken

Farve orange. God stor hætte. Ved ærmerne findes en spændeanordning,

således at der er mulighed for ventilation gennem ærmerne. Stor midter-
brystlomme og 2 sidelommer. Går ned over halepartiet og har løbegang

midt på beregnet til sammensnøring. Opfylder de fleste højturs- og eks-

peditionskrav, dog er stofkvaliteten relativ tynd. Vejl. pris kr. 138,-.

Grønlandsjakken, Fjållråven

Findes i blå, olivengrøn og sandfarvet. Er fremstillet af en kraftig kvali-
tet bestående af en blanding af bomuld og polyester. Meget slidstærk. Har
hætte og 2 brystlommer, der godt kunne være anbragt lidt lavere. Lynlås
ned foran, som er dækket af en klap med trykknapper. Skuldre og under-

arme er dobbelte. Prima klatreanorak, men farveudvalget er noget kede-

ligt. Vejl. pris kr. 164,-.

MØDEREFERAT

Mandag den 29. marts afholdt klubben atter en af sine vellykkede og velbe-
søgte foredragsaftener. Det var Thomas F. Hornbein, der fortalte om sin
deltagelse i den store amerikanske Mount Everest ekspedition i 1963.

I et langt og interessant foredrag ledsaget af en serie fremragende lysbil-
leder redegjorde Tom Hornbein for ekspeditionens arbejde, både det viden-
skabelige og det mere bjergsportsprægede. I forbindelse med det videnska-
belige arbejde hørte vi blandt andet om dagbøgerne og urinflaskerne. Blandt
de mange bjergbestigningspræstationer koncentrerede Tom Hornbein sig na-
turligt nok især om sin og Willy Unsceld's traversering af Mount Everest.

I en serie fantastiske billeder fulgte vi de to klatreres tur op ad West Rid-
ge til toppen af verdens højeste bjerg, videre ned mod South Col med
bivouakken undervejs i over 8000 m's højde og endelig ned til Base Camp,
hvor hvilen ventede. Det hele var så fantastisk og uvirkeligt, at man ud-
mærket forstår Tom Hornbein, når han hævder, at han i dag har svært

6




![page7.jpg](/1971/DB-1971-4/page7.jpg)
ved at fatte, at det var ham, der foretog denne tur i 1963.

Til slut skal der henvises til Tom Hornbein's bog med beretningen om
traverseringen: "Everest: The West Ridge" (Ballentine/Sierra Club, San
Francisco). Den indeholder reproduktioner af adskillige af de billeder, vi
så denne aften.

Bent Bagger.

Norsk Botanisk Expedition
til Grønland

Et af klubbens medlemmer har for et par år siden deltaget i en usædvan-
lig expedition til Grønlands Indlandsis. Vi har fået ham til at fortælle lidt
om turen:

Siden 1882, da professor Axel Blytt i den norske fjeldflora påviste et antal
grønlandsk - nordamerikanske arter, der kunne have overlevet istiden på
isfri fjeldtoppe, har man i Norge søgt at bevise denne overvintringsteori,
som i de seneste år særlig har haft professor i botanik Olav Gjærevolls
interesse; han har arrangeret flere expeditioner til Alaska og en til Grøn-
land i 1967. Da det gjaldt om at undersøge floraens livsvilkår under sam-
me betingelser som i istidens Norge, nemlig på nunatakker, valgte han
J.A.D. Jensens nunatakker, der ligger indenfor Frederikshåb Isblink ca.
75 km fra kysten.

Den 29/7 ankom professor Gjærevoll, Bjørn Reese, der i 1963 krydsede
indlandsisen med Bjørn Staib, Leif Ryvarden, botaniker og ingeniør, og
jeg til Frederikshåb, hvor vi blev modtaget af lederen af G.G.U., magis-
ter Stig Bak Jensen. G.G.U. stillede deres hytte i byen til rådighed for
os; den bærer iøvrigt det hyggelige navn "på gravens rand" - lige udenfor
vinduerne ligger byens kirkegård. Hyttens beboere bestod foruden os af et
ocean af spyfluer, så man hver tredie dag kunne samle en kvartfuld spand
af dem.

På grund af den ultra korte sommer (blomstringstid) fra slutningen af juli
til begyndelsen af august og risiko for dårligt vejr, (i 1878 havde løjtnant
Jensen i samme periode 7 dages snestorm på nunatakkerne) måtte vi have
så meget tid som muligt på nunatakkerne og valgte derfor transport ind
med helikopter.

Næste dag provianterede vi, pakkede udrustningen, som bl.a. bestod af 2
pulke og expeditionens skatkammer: plantepressen, der ved turens afslut-
ning var blevet 30 cm tykkere. - Forberedelserne forløb glat og snart sad
vi i helikopteren på vej indover kystfjeldene. Vi fløj lige syd for Isblinken
og fik i den gode sigtbarhed et godt overblik over Dalagers nunatakker.

- Isranden så uhyggelig ud med fjeldtoppe afbrudt af store gletschere, grå
og sorte af moræne.





![page8.jpg](/1971/DB-1971-4/page8.jpg)
J.A.D. Jensen valgte af samme grund, efter at have orienteret sig fra en
af Dalagers nunatakker, at angribe Isblinken nordfra ved det lave kystland.
Mens løjtnant Jensens expedition bogstavelig talt hele vejen ind til målet
måtte kæmpe med sprækker (undertiden så tætliggende at en slæde, der
skulle trækkes over en spalte, stod i fare for at falde ned i næste) elve
og isbrønde, så vi kun ganske få sprækker, hvilket glædede os, idet vi
senere skulle gå over isen til Bjørnsund.

20 minutter efter starten landede vi på gletscheren foran den midterste
nunatak, som vi kandte Hesteskoen på grund af dens form. På afstand så
fjeldene ganske golde ud, men som Kornerup skrev i 1878: "Hvor forbauses
man ikke, naar man, ved at stige et hundrede Fod op ad Fjeldet, opdager,
at dette ugjæstfrie Sted ingenlunde er blottet for Plantevæxt, ja at der end-
og findes levende Væsner herude i Isørkenen. Ved Vandløbene, inde i Klip-
perevnerne og på de fugtige Gruspartier, i læ af fremstaaende Dele af Fjel-
det, sees en Mængde lave Smaaplanter, der med tykke, græsgrønne Mos-
puder have sluttet sig sammen, for ligesom derved bedre at kunne modstaa
det raa Klima, thi iskold Blæst og Snestorme træffes jo her midt i den
bedste Sommertid."

Da helikopteren brummende fløj væk lod vi blikket glide over disse barske
fjelde, som min oldefar J.A.D. Jensen nåede 89 år tidligere; langt væk,
på toppen af Hesteskoen, kunne man skimte varden, som havde indeholdt
hans beretning (varden var 14 dage tidligere blevet genrejst af G.G.U.
som beholdt beretningen). Her herskede en herlig stilhed og det gik op
for en, hvor rart det er at være overladt til vejrligest forgodtbefindende,
afskåret fra civilisationens goder.

Vi bød hinanden velkommen på fjeldet, hankede op i appelsinkasserne med
vores proviant og begav os over gletscheren til Hesteskoens ene "ben".
Hundrede meter inde på fjeldet fandt vi et egnet plateau til teltene. Det
viste sig snart at være det samme plateau løjtnant Jensen havde benyttet,
idet vi fandt flere rustne konservesdåser i nærheden.

Da lejren var færdigindrettet, gik vi flux til fjelds og mødte snart det
samme syn som Kornerup: et væld af blomster i betragtning af de barske
livsvilkår, desuden nogle få larver, sommerfugle og 2 spyfluer (deres op-
rindelse var vi ikke i tvivl om). - Leif Ryvarden var foruden botaniker
expeditionens "insektmand". Vi arrangerede bl.a. en storstilet klapjagt på
en edderkop; hele optrinet blev filmet, hvorefter vi afgj orde dens skæbne
i cyankaliumglasset.

Under middagen første dag diskuterede vi dagens udbytte, ca. 40 forskelli-
ge planter, et overraskende antal, idet løjtnant Jensen kun nævner 26 ar-
ter, ganske vist samlet under vanskeligere vilkår. Det var meget tydeligt
at den mørke "varmesugende" hornblende skabte de bedste vækstbetingelser,
mens Nordtoppen og Sydtoppen, begge af lys gnejs med gange af hornblen-
de, henholdsvis præsenterede 23 og 13 arter alle på sydvendte fjeldsider.
På sydsiden af hornblenderyggen på Hesteskoen bestod grundfjeldet af
hornblende og en mørk glimmerholdig skifer, der let forvitrer, så der,
nedenfor sneklatter, dannes små sumpede områder med bl.a. græs (starr)
og fjeldsyre. Iøvrigt havde mange planter indrettet sig i revner, beskyttet
for vinden. Det endelige udbytte af turen blev 60 arter.

8




![page9.jpg](/1971/DB-1971-4/page9.jpg)
Efter middagen, som vi spiste i iglooteltet med en appelsinkasse som bord,
satte vi fyr under te-vandet, ryddede bordet og fordrev tiden, indtil den
daglige samtale med G.G.U., med bridge og morsomme anekdoter fra det
norske storting fortalt af stortingsmanden professor Gjærevoll.

Natten mellem anden og tredie dag fik vi et voldsomt regnvejr med stærk
blæst, så teltene måtte surres til fjeldet med klatrerebet. Næsten alle
barduner i vindsiden brast, så en del af tredie dags formiddag gik med at
rejse en mur af sten som vindskærm og reparere knækkede barduner. Res-
ten af dagen snurrede tekedlen i teltet, mens vi spillede bridge kun afbrudt
af vores nye hverv som vandbygningsingeniører, idet indtrængende vand måt-
te ledes ud gennem huller, vi stak i underlaget. - Blæsten og regnen var
begyndt af aftage, da vi opdagede at vandet nu fossede ind af hullerne i telt-
underlaget i stedet for ud. Fjeldet skælvede under vores latter, da vi så at
teltet stod i vejen for en mindre elv.

Vi flyttede lejren og kunne næste dag genoptage arbejdet i strålende solskin.
2. dag på fjeldet begav vi os på vej mod de to nordligste toppe. Fra nord-
siden af Hesteskoen havde vi et glimrende overblik over isskruningerne om-
kring toppene og de vældige moræner, der ved foden af Hesteskoen rejser
sig i højder på 20 - 120 meter med enorme klippeblokke imellem. Vejen
over isen ud til Gneistoppen og Nordtoppen voldte os intet besvær, isen

var storkornet og at gå i som tørt sand.

Efter at have rejst en varde på Nordtoppen mødte Reese og jeg botaniker-
ne for foden af toppen og vi fulgte på hjemvejen den moræne, der forbin-
der Nordtoppen med Hesteskoen. Det viste sig snart at isen her var for
våd at færdes på uden ski, så støvlerne måtte på tørresnoren ved hjem-
komsten.

4. dag tog vi klogeligt skiene på og styrede mod Sydtoppen og Pyramiden.
På vejen passerede vi to respektindgydende isbrønde med dybblå glatte si-
der.

Pyramiden og Sydtoppen var begge omgærdet af vindtunneller, dybe kløfter
mellem is og fjeld, de lodrette isvægge stedvis 20 meter høje.

Dagtemperaturen herinde på isen nåede op på 15 grader, ved fjeldsiderne
i sol og læ helt op på 30 grader, hvilket bl.a. forklarer den forholdsvis
rige vegetation på gnejstoppene. På trods af den høje dagtemperatur faldt
temperaturen hurtigt efter solnedgang til under frysepunktet.

Udsigt fra Nordtoppen mod sydvest.
Foto: Jens Fogh.





![page10.jpg](/1971/DB-1971-4/page10.jpg)
5. dag benyttede botanikerne til en sidste ransagning af Hesteskoen. Mens

de forsvandt "bortover" fjeldet med deres plasticposer, filmede og fotogra-
ferede Bjørn Reese opvasken og madlavningen. Kl. 12 mødtes expeditionens
deltagere ved varden på Hesteskoen, hvor det "historiske håndtryk" skulle

filmes til T.V.: Professor Gjærevoll lykønskede mig, idet vi gav hinanden

hånden, med mødet med min oldefars varde.

Om aftenen planlagde vi afrejsen, pakkede grejet, smurte ski og trak pul-
kene et stykke op på isen. Vi bestemte os for at starte tidligt, mens isens
overflade endnu er hård. Denne sidste aften på nunatakkerne faldt snakken
naturligt på skiture, da vi næste dag skulle tilbagelægge godt 40 km på
ski. Nordmændene fik sig et billigt grin, da de hørte, at min langtursre-
kord var 17 - 18 km; Gjærevoll havde præsteret 120 km på én dag, da
han skulle til fest i en hytte "i nærheden".

Søndag den 6/8 vågnede vi kl. 4, spiste,, pakkede telte og personligt grej,
spændte skiene på rygsækken og begyndte opstigningen på isen trækkende
pulkene efter os. Vi passerede kun én større elv og efter 4 timers skiløb
spiste vi frokost, mens sorte lavthængende skyer trak op fra syd. Hurtigt
fik vi gang i skiene for at nå kystfjeldene inden regn og tåge nåede os.
De 40 km over isen havde vi tilbagelagt på 8 timer. - I modsætning til
expeditionen i 1878 fik vi vanskelighederne at føle på fjeldet, idet det tog
os tre dage at tilbagelægge de 15 km til Bjørnsund, hvor vi blev hentet af
politibåden fra Frederikshåb.

Ruten gik gennem Qårorssuaq-dalen, hvis øvre del virker majestætisk i sin
barskhed: en rivende elv med et par middelstore vandfald og de næsten lod-
rette sorte fjeldsider af hvilke én rejser sig 6-700 meter over dalbunden.
Længere nede udvider dalen sig til en frodig, varm U-formet dal. Her stød-
te vi på en ca. en meter høj kållignende plante, som eskimoerne supplere-
de deres kost med, og nordboruiner.

For at få udrustningen til kysten, måtte vi tilbagelægge ruten 2 gange de

vanskeligste steder, og dog måtte vi efterhånden efterlade alt unødvendigt

grej, som ski og pulke. Selv nordmændene betegnede terrænet som ufrem-
kommeligt.

Det der sinkede os mest var uren bestående af grove klippeblokke, samt
en stejl fjeldside, ad hvilken vi måtte fire pulkene ned. Endvidere forsøg-
te vi at vade over elven et stykke oppe i dalen, men strømmen var så
stærk, at kun Leif Ryvarden nåede over, uheldigvis med det videnskabeli-
ge materiale. For at komme videre måtte han efterlade sin oppakning og
vade over elven 3 km længere nede. Senere hentede Bjørn Reese og han
grejet; men under deres forceren af elven, mistede Ryvarden fodfæstet
og blev grebet af strømmen, indtil Reese fik totnet rebet mellem dem. -
Jo - jo, denne del af turen bød på en del dramatik. - På et senere tids-
punkt, da vi var delt i to hold, indtraf et mindre klippeskred mellem os.

Næppe havde vi nået Bjørnsund før kutteren viste sig, og snart begyndte

den 18 timer lange sejlads til Frederikshåb. Professor Gjærevoll slutter

sin beretning med ordene:

"De fleste av disse timene postere jeg helst i glemmeboka. Det gjør man

10




![page11.jpg](/1971/DB-1971-4/page11.jpg)
mer enn gjerne, når turen ellers var helt ut vellykket."

Tilsidst vil jeg nævne at 1978 jo er 100 året dels for det første vellykkede
angreb på Indlandsisen, dels for udgivelsen af første nummer af publikati-
onen "Meddelelser om Grønland", som indeholdt beretningen fra expeditio-
nen i 1878, hvilket måske kan friste bjergklubben til at arrangere en minde-
expedition til nunatakkerne.

Jens Fogh

Storm over Jotunheimen. Harry med pulk.
Foto: Dolfi Rotovnik.

Påsketur til Alpint Hjørne

af Jotunheimen

Alpin Gruppe har med 14 deltagere været på påsketur i Østjotunheimen,
nærmere betegnet tindekomplekset mellem Bygdin og Gjende. Dette område
beskrives af nordmændene som værende af alpin karakter og rummer nog-
le af Jotunheimens "vakreste og villeste tinder". At det var et overordent-
ligt lykkeligt valg af område for påskens aktiviteter, kan samtlige deltage-
re skrive under på.

Efter en 20 km's skitur med pulke fra Beitostølen over Bygdin til Tor-
finnsbu blev der oprettet basislejr i fire snehuler ved indgangen til Svart-

ud





![page12.jpg](/1971/DB-1971-4/page12.jpg)
dalen med udsigt ud over Bygdinsøen og op mod Torfinnstind. Hulekomplek-
set lå i en højde af knap 1100 m.

Klatreaktiviteten var koncentreret til Svartdalens række af tinder og vægge,
men her var der også rigeligt at tage fat på. Der blev foretaget klatringer
af Torfinnstind, 2119 m, og af Store Knutsholstind, 2340 m, samt trænet i
isklatring i adskillige af Svartdalens couloirer. Endvidere blev der foreta-
get skibestigning af N. Kalvåholstinden 2015 m.

Skiturene dækkede som naturligt er et meget større område. En tur gik til
Bygdin Højfjeldshotel for at få mere sprit (koge-). Da dette ikke kunne skaf-
fes på hotellet, måtte vi sende bud til København, hvor Dolfi, Vladek og
Leif straks erklærede sig villige til at komme med et supplement til vore
forsyninger; på vejen tog de Anners med i Oslo. Ved et skæbnens lykketræf
blev supplementet af vor spritbeholdning ikke kun indskrænket til kogeafde-
lingen, hvilket gav sig udslag i en fornøjelig afslutningsaften, hvor trakte-
mentet bestod af Krambambolin, en hed, varmende, velgørende drik frem-
stillet ved smeltning af sukkerknalde over en sagte slivovicaflamme.

Skiføret var også i disse højder præget af den sparsomme snemængde i
Norge i denne sæson. Der var sket en del afsmeltning på de sydvendte
skråninger, men det kunne dog stadig lade sig gøre at komme frem, hvor
man ønskede det. Til gengæld betød den mindre snemængde ringere lavine-
fare, hvilket vi navnlig høstede gavn af i Svartdalen, der normalt betragtes
som værende farlig af begive sig ind i ved påsketid.

Også i vejrmæssig henseende var vi begunstigede. Ikke en eneste dag blev
vi tvunget til at blive i hulerne. 5å dag havde vi strålende solskin og stil-
le vejr, der gjorde det muligt at klatre og stå på ski i skjorteærmer, de
mest barske tog sol med nøgen overkrop. 1å dag havde vi snevejr, der
dog ikke var så tæt, at det kunne genere os. Og så fik vi en afslutning

på turen, som de færreste vil glemme.

Da vi skulle tilbage søndag var det blevet et forrygende stormvejr. Det
blæste så kraftigt, at det ikke var nødvendigt at foretage mange skridt hen
over Bygdinsøens 9 km lange flade. Heldigvis var vinden i ryggen, så tek-
nikken var blot den at stille sig op på isen, brede armene ud som sejl og
afsted gik det. Ved søens ende danner fjeldene en snæver tragt og den skul-
le vi igennem. Her luftede det ærlig talt. Pulke og deres forspand blev
grebet af vinden og væltet omkuld. Det var en umulig opgave at holde sig
oprejst, og da slet ikke med ski på. Vladek mistede sin sovepose, den tog
blæsten, samme vej gik hans isoleringsplader. Da vi senere sad i højfjelds-
hotellets stue og fik te, kom en dreng ind med en sovepose han havde fun-
det et sted langt fra vores rute, men det var Vladeks sovepose. Efterhån-
den dukkede hotelgæster op med fragmenter af Vladeks underlag, og det

var ikke langt fra, at alle blev forsynet med et stykke isoleringsplade til

at sidde på i hvilepauserne på de følgende dages skiture.

Efter således på en pæn måde at have kvitteret for opholdet i dette stor-
slåede stykke norsk natur, kunne vi vende tilbage fulde af indtryk og ople-
velser, der for mange er ensbetydende med at appetitten på dette område
er skærpet, efter at man har set, hvor mange klatremuligheder det rum-
mer. Der kan laves mange påsketure endnu, før mulighederne er udtømt.

12 Tom Rishøj




![page13.jpg](/1971/DB-1971-4/page13.jpg)
KLATRINGER PÅ KULLEN
”SVENSKEVÆGGEN”

S'erne markerer standpladser.

13




![page14.jpg](/1971/DB-1971-4/page14.jpg)
N
DJUPADAL Å

"SVENSKEVÆGGEN"
HÅKULL.
Her er en efter kullenforhold virkelig stor væg, der stadig står
og venter på at blive gennemklatret. Navnet hidrører fra første
gang Alpina Sektionen af Svenska Fjåillklubben besøgte Alpin Grup-
pe på Kullen i 1968. Ved den lejlighed lavede et svensk reblag
den første rute på hjørnet.

LOKALISERING: Det er svært at give en eksakt beskrivelse af beliggenheden, men
ved hjælp af fotografiet skulle det være muligt at finde stedet.
Man går fra Håkulls højeste punkt nogenlunde stik nord ned til
kysten; det sidste stykke ret stejlt.

LÆNGDE: Ca. 65 m.
SVÆRHEDSGRAD: IV+.

FØRSTEBESTIGNING: Ole Jakob (Jack) Berg og Hans Hellstråm 26/5 1968.

TEKN. HJÆLPEMIDLER: Reb (gerne dobbelt), diverse bolte, slynger osv.
BESKRIVELSE: Indstigning lige til venstre for hjørnet og op over løse blokke

skråt mod venstre. Derpå op over en stor løs blok (10 m) - op
over bånd og vægpartier (12 m) - siden skråt mod højre over
lyngbånd og små buske, over en 1 m bred hylde op til en min-
dre hylde til højre for kanten under en meget løs kamin. Stand-
plads (40 m). Siden op gennem kaminen (8 m) og ind mellem
træerne for sikring.

Især den øverste del af ruten er meget løs.

o STAND

STAN:
RK SSR
VIVD

14




![page15.jpg](/1971/DB-1971-4/page15.jpg)
AFD. VEST

ÅRSBERETNING FOR 1970/71

Vi havde generalforsamling den 18. april 1970, hvor jeg senere på aftenen
holdt foredrag om isbreer i Norge, jfr. artiklen i tidsskriftets nr. 2, 1971.
Den 13. maj holdt vi møde på Skovmøllen og viste film fra Schweiz. Stort
fremmøde. Om efteråret startede vi med møde på Skovmøllen den 30. sep-
tember. To mand fra F.D.F.'s grønlandsekspedition viste films og gennem-
gik proviant. Denne aften var der rekordagtig tilslutning, og det var en ud-
bytterig aften.

Den 14. oktober fortalte Kirsten og jeg om vandringer og klatringer i Zer-
matt. Mødet blev holdt på restaurant Torsmølle, der ligesom Skovmøllen
er beliggende i Marselisborgskoven. Torsmøllen bruges herefter hver gang.
Møderne afholdes med gnistrende pejseild og fælles kaffebord!

Den 11. november fortalte familien Schierup fra Århus om skiture i Norge
med snehuleovernatninger. Det er interessant i vore splittede dage at se en
familie med så godt sammenhold og fælles initiativ.

I slutningen af november holdt vi åbent hus hos Ester Skov, hvor major
Ziebell fortalte om sin deltagelse i grønlandsekspeditionen med tre skotter
sidste år. Fantastisk spændende og velholdt foredrag. Blot kunne det ankes,
at vi ikke var mere end en halv snes deltagere i mødet.

Den 4. december fortalte geologistuderende Børge Rasmussen fængslende
om jordens geologiske barndom og bjergkæders opståen. Han fortsatte der-
efter med lysbilleder fra Troms og Trøndelag.

Året 1971 startede for vort vedkommende den 15. januar med Vagn's fore-
drag om bestigninger i Afrika. Også et fantastisk foredrag, som kun et få-
tal overværede. Den 13. februar hed aftenens emne "Fire alpesnit". Gun-
nar Dyrvig, Ernst Goldbach, Ole Schifter Rasmussen og Holger Windeløv
fortalte om vandringer i Alperne sidste sommer.

Mødet den 10. marts blev ændret, idet foredragsholderne ikke nåede frem,
men da forskellige medlemmer havde lysbilleder med blev aftenen reddet.

Den 16. april i år holdt vi generalforsamling. Der var mødt ca. 15 med-
lemmer. Efter en for en gangs skyld kort generalforsamling, hvor eneste
nye var, at Peter Pearson blev suppleant til bestyrelsen, fortalte Peter
om klatring i England og Skotland.

Udover møderne har flere medlemmer været på Kullen, i Bad Segeberg,

Harzen samt Bulbjerg. Rebteknikmøderne er blevet holdt med jævne mel-
lemrum, desværre med svigtende tilslutning.

15





![page16.jpg](/1971/DB-1971-4/page16.jpg)
Regnskab dækkende perioden 18/4 1970 til 15/4 1971:

Entréindtægter kr. 322,00

Mødeudgifter = 269,95

Overskud ke, 52,05
hertil lægges:

Overført overskud fra året 1969/70 - 54,49

Kassebeholdning kr. 106, 54

Til dækning af porto og kontorartikler har vi fra klubben modtaget kr.
53,90. Dette beløb figurerer kun på klubbens regnskab, ikke på vores.

Anners P. Dahl

VANDRETUR OM FLYNDERSØ

Den 28-29. august vil vi ligesom sidste år foretage en vandring om Flyn-
dersø. Ved at lytte til deltagerne fra sidste års vandring får man det ind-
tryk, at man faktisk ikke rigtig har været på tur, hvis man ikke var med
på hin mindeværdige tur. De der ikke har hørt om turen, kan blade tilba-
ge i tidsskrifterne og læse Oda's beretning. Notér datoen nu, da der ikke
kommer flere numre af tidsskriftet inden turen. Vi mødes hos Anners i
Skive i løbet af lørdag eftermiddag og hygger os om aftenen. Medbring selv
mad, sovepose og lign.

Tilmelding hos Ester Skov, Egebjergvej 105, Brabrand.

Den 2-3. oktober vil der blive gennemført en lignende tur til Rold Skov.
Tilmelding til Ester Skov.

NYT FRA BIBLIOTEKAREN

NORSKE BØGER TIL BIBLIOTEKET:

W.C. Slingsby: TIL FJELLS I NORGE

Slingsby er blevet kaldt "norsk tindesports far". Han huskes måske bedst
som den første, som besteg Store Skagastølstind - det skete sommeren
1876, da han var 26 år gammel. I en tid da de færreste nordmænd havde
sat fod nord for Trondheim, så denne uforfærdede englænder også de sports-
lige muligheder og udfordringer som Nord-Norges fjeld bød på. Selvom
Slingsby havde prøvet kræfter med fjeldene både hjemme i Storbritannien

og i Alperne, var det til Norge han tabte sit hjerte og gennem en menneske-
alder kom han gang på gang tilbage og ved sin sportslige indstilling og ret-
skafne fremfærd vandt han sig en stor skare norske venner både i og uden-

16




![page17.jpg](/1971/DB-1971-4/page17.jpg)
for klatrernes rækker. I 1904 udkom i Edinburgh hans bog "Norway - the
Northern Playground". Bogen blev i 1941 gennemgået og revideret af Slingsbys
datter og den norske oversættelse bygger på denne forkortede udgave. Her
er en lille smagsprøve fra bogen:

Oppover og oppover gikk det, blåsten ble stadig striere, skyene stadig let-
tere, og vår nidkjærhet i strevet stadig større.

"Hei! Der er toppen like forut. Vi skal snart få se om noe menneske har
satt foten her før oss. La oss gå opp på toppen sammen, hånd i hånd, den
er stor nok!"

Vi så gjør, og klokken 14 står tre tilsnedde menn på toppen av Stølsnos-
tind.

Anfind er nesten vill av begeistring, og snakker om alle de kvinner som
sikkert kommer til å gjøre turen med ham når det blir kjent hvor morsom
og farefri den er. "Vent nå litt, far, til vi kommer til seteren din. Vi
skal først tilbake over breen."

Med hensyn til fjeldvandring i Norge er indkøbt TIL FODS I JOTUNHEIMEN
og TIL FODS I RONDANE. Begge små håndbøger beregnet til rygsækken,
men også værdifulde ved planlægningen af sommerens ture hjemme på spise-
bordet.

NB!

Sturm/Zintl: SICHERES KLETTERN IN FELS + EIS, som blev anmeldt i
forrige nummer er indkøbt til klubbens bibliotek.

Peter Wessel Zapffe: BARSKE GLÆDER

Et udvalg af de utallige artikler som filosoffen, videnskabsmanden, essayis-
ten, humoristen og fjeldklatreren P.W. Zapffe har skrevet i årenes løb om
sit forhold til og sin oplevelse af fjeldet.

Watkins Mountains Expedition
2.Del 1971

Grønlands højeste bjerge, Watkinsbjergene, der ligger godt beskyttede bag
den meget vanskelig tilgængelige Blossevillekyst, må vel fortsat siges at
være et af de mest uudforskede og spændende områder i den arktiske ver-
den i det hele taget.

17





![page18.jpg](/1971/DB-1971-4/page18.jpg)
I sommeren 1969 søgte en engelsk-dansk ekspedition under ledelse af Ala-
stair Allan at nå frem til bjergene ad en ny rute nordfra. Området mellem
Scoresbysundfjorden og Watkinsbjergene blev gennemrejst, men det usædvan-
ligt dårlige vejr tvang, som bekendt, ekspeditionen til at vende om, inden
det primære mål, bestigningen af Ejnar Mikkelsens Fjeld, blev nået.

Den 10. juli starter en ny ekspedition, med deltagelse af tre englændere og
tre danskere, mod Watkinsbjergene. Fra Angmagssalik sejler ekspeditionen
med "Ejnar Mikkelsen" til Kangerdlugssuakfjorden, hvorfra der fortsættes
ca. 120 km langs Blossevillekysten i to gummibåde med påhængsmotorer.

I Kivioqfjorden efterlades bådene og et depot, og der fortsættes med træk-
slæder opad Rosenborggletsjeren.

Ekspeditionen har en række forskellige opgaver i området: Den vil forsøge
en 2. gangsbestigning af Gunnbjørns Fjeld. I kæden nord for Rosenborgglets-
jeren vil den forsøge at bestige to bjerge, som menes at være Grønlands
næststørste og trediestørste. I samråd med Geodætisk Institut skal der fore-
tages målinger, så disse højdeforhold kan blive klarlagte. Endvidere vil der
blive foretaget geologiske og glaciologiske undersøgelser, indsamlet botanisk
materiale og foretaget meteorologiske målinger.

Den 1. september sejler ekspeditionen sammen med de grønlandske fangere
fra Kangerdlugssuak tilbage til Angmagssalik på "Polarbjørn".

Deltagere bliver fra engelsk side: Alastair Allen, geograf og glaciolog, eks-
peditionens leder; Norman McKie, læge; David Mathews, geolog og fra dansk
side: Steen Mørup, amanuensis DTH; Torben Eriksen, telegrafist med fire
års erfaring fra Siriuspatruljen, samt undertegnede.

Den financielle situation er temmelig stram, hvad der jo ikke er ukendt på
ekspeditioner. Så hvis nogen kunne tænke sig at være med til at støtte fore-
tagendet, kan de gøre det ved at indsende navn, adresse og 10 kr. på giro
nr. 18 78 38 til Watkins Mountains Expedition, Hyldevangen 4, 2630 Tåstrup.

De vil til gengæld modtage et specielt ekspeditions-postkort med deltagernes
autografer stemplet i Aputiteq.

Hjælpen vil være meget velkommen og blive modtaget med stor taknemme-
lighed.

Vagn Bjerre Christensen

18




![page19.jpg](/1971/DB-1971-4/page19.jpg)
KUNSTIGT KLATREANLÆG

For alle klatreinteresserede, der i
sommerens løb på vej sydover kører
igennem Miinchen, er det værd at af-
se et par timer til at aflægge besøg
i SPORT SCHECKSs Allwetteranlage,
hvor der er et fortrinligt kunstigt
klatre-anlæg, en kæmpestor beton-
kolos, hvor klatrere hele året rundt
kan holde formen i top.

Foto: Peter Søndergaard Larsen. SPORT SCHECKS Allwetteranlage er
beliggende i den nord-østlige del af
Miinchen ved Unterfåhring, kun ca. 100 m fra den ringvej, der fører fra
Nirnberg-motorvejen til Salzburg-motorvejen. Efter at have passeret Isar-
floden, der løber under ringvejen, drejer man ud ved første udkørsel, og
på højre side skimtes SPORT SCHECKs camping-udstilling og tennisbaner.
Bag disse ligger den kunstige Klettergarten, der har kostet den nette sum
af DM 20.000 at opføre. Den kan frit benyttes af alle, og for kort tid si-
den er der også blevet installeret lysanlæg, således at der nu kan klatres
dag og nat.
Nogle medlemmer fra Alpin Gruppe besøgte betonkolossen i efteråret efter
at have været på Alpinismus- Treffen. Det regnede ganske vist, men de fik
dog alligevel klatret kolossen igennem på kryds og tværs.

Det ville ikke være så dårligt, om vi havde sådan en i København!!!

Dolfi Rotovnik,

19





![page20.jpg](/1971/DB-1971-4/page20.jpg)
LØST OG FAST

— De, der stemmer for, at vi lejer en ny fører, ræk«
ker en hånd i vejret!

(Fra BT)

Bjergbestigervittigheder.

Bibliotekaren har et charteque med udklip fra aviser og tidsskrifter i stil
med ovenstående. De er samlet af Robert Rasmussen i sin tid. Er der an-
dre, der har samlet på bjergbestigervittigheder? Harry Vedøe vil gerne ha-
ve flere eksemplarer til samlingen.

Tysk, fransk eller dansk?

Som bekendt er franskmændene store sprogrøgtere, og i et af de seneste

numre af Die Alpen kan man se en notits om, at det franske akademi har
fået forelagt et nydannet ord "assurage" til udtalelse. Dette ord benyttes

af fransksprogede bjergbestigere i betydningen sikring under klatring, og

blev iøvrigt godkendt af akademiet.

Kunne man egentlig ikke ønske lidt nydannelser indenfor det danske bjerg-
sprog? Det er da klart, at vi har lånt næsten alle udtryk i forbindelse med
bjergbestigning fra andre sprog, men behøver vi egentlig så forfærdelig me-
get fantasi for at finde frem til danske ord, der dækker den specifikke be-
tydning lige så godt?

Blot i et par numre af bladet kan man finde følgende udtryk, som er helt
fremmede for dansk: Grat, Platte, Riss, Steigeisen eller Kramponger,
Serac"er, Wåchte, Pickel, Abseil, Seilbremse, Klettertreff, Klettergirtel,
Flaschenzug, Seilschaft og Corniche. Dette er volapyk for en udenforståen-
de og til dels unødvendig lånen fra tysk og fransk. Retfærdigvis skal det
siges, at der i den seneste tid har sneget sig en del danske ord ind i sprog-
brugen herhjemme, og man ser f.eks. reblag, isøkse og isfald benyttet;
men hvem finder på afløsning for Abseil og de andre germanismer?

20




![page21.jpg](/1971/DB-1971-4/page21.jpg)
ødemarksvandring med Dansk Fjeldvandrerklub

Week-enden den 5-6. juni.

Mødested Køge station lørdag kl. 13.30; evt. tilslutning på Tureby station
kl. ca. 16.00. Om lørdagen ca. 16 km vandring, overnatning i teltlejr. Ik-
ke telt-vandrere indlogeres i militærtelte; sovepose medbringes. Om sønda-
gen ca. 20 km vandring retur til Køge. Kun ca. 5 km vandring på landevej,
resten gennem skov.

Rute: Vallø Storskov - Grevindeskov - Boholt Skov til Munkeskov ved Bjer-
rede. Forbi Juellund til Tågerød Skov - Lellinge Skov og Køge Ås.

Tilmelding unødvendig.

Aktiviteter i Alpin Gruppe.

I St. Bededagsferien har Alpin Gruppe for første gang gæstet et dejligt klat-
reområde på klipperne i Utby ved Gåteborg. Det drejer sig om en flere ki-
lometer lang barriere af dejlig fast granit i 20-30 m højde med mange in-
teressante klatremuligheder. Fra Afd. Vest kom 8 mand via Frederikshavn,
og fra København 13. Desuden kom enkelte englændere og svenskere, og i-
alt var vi vel ca. 25. 3 dages fantastisk fint vejr gjorde denne Gåteborg-tur
til en uforglemmelig oplevelse. Der blev klatret meget og ivrigt, og der var
noget for enhver smag - dog overvejende sværere ruter. Englænderen Robin
fra Malm& demonstrerede fri klatring af højeste klasse - hjulpet af sine fi-
ne friktionsstøvler.

Fællestransporten til Grønland.

Ialt 31 af bjergklubbens medlemmer har meldt sig til sommerens Grønlands-
rejse. 6 tager til Vestgrønland, medens resten tager til Angmagssalik-om-
rådet. Dolfi skal med 6 kroatiske venner forsøge at bestige et af Grønlands
vanskeligste bjerge, det 2.232 m høje Ingolf Fjeld ved Glacier de France.
Vi håber, at denne enorme aktivitet vil fortsætte også næste år.

OAV's søommerprogram.

Sommerprogrammet indeholder oplysning om 134 forskellige klatre- og van-
dreture samt diverse kurser overalt i Østrig. Det kan rekvireres hos sek-
retæren, se også sidste side om bjergskoler etc.

Aftenskolekursus i bjergbestigning.

Week-enden 1-2. maj afsluttedes klubbens kursus med en tur på Kullen.
Til kurset var tilmeldt ca. 30, hvoraf der gennemsnitlig fremmødte 20,
hvad der var over forventning.

Den første aften blev vi orienteret om, hvad der skulle foregå de 7 følgende
mandagsaftener. Hovedemnerne var: Alt vedrørende gletscheren, geologi,
beklædning og udstyr, og klippeklatring, hvor vi ville få udleveret et lille
hæfte: "Moderne sikring og tekniske hjælpemidler". Endvidere skulle vi til-
bringe en aften i en gymnastiksal, hvor vi skulle prøve at gå i prusik og
rigge en flaschenzug til.

21





![page22.jpg](/1971/DB-1971-4/page22.jpg)
Emnerne var godt suppleret med lysbilleder, udstyr og div. materialer.

Kurset afsluttedes med en week-end på Kullen, hvor vi virkelig prøvede,
hvad det vil sige at klatre. Det var slet ikke så umuligt, som vi måske
troede efter al denne teori.

Vi kunne nu godt have brugt flere aftener; der var ting, vi ikke kom helt

til bunds i. En week-end til Kullen efter et par afteners teori ville komme
til sin ret, da vi så kom bedre ind i, hvad det hele drejer sig om, og en
mere udbytterig samtale ville komme igang.

Jeg må sige, at kurset har været udbytterigt, både for dem, der hidtil ude-
lukkende vandrede, og for os, der i forvejen har klatret lidt.

Dorthe Friis

Vi kan oplyse, at klubben vil forsøge at gennemføre et nyt kursus til efter-
året. Nærmere oplysninger kan man få hos Peter Franke, når sæsonen nær-
mer sig.

Mistet på Kullen.

Under en tur til Kullen 7-8. maj er der mistet et herrearmbåndsur af mær-
ket ARSA med automatisk optræk og dato. Kulørt lærredsrem. Henvendelse
til Ib Rolf Pedersen, tlf. 01 85 44 39.

BIVUAK

Fra K.S. i Århus har vi modtaget en fri oversættelse af Reinhold Messner's
digt, som for nylig blev bragt i OAV's Mitteilungen.

Vi sad Mens vinden rev i vor bivuaksæk,
på rygsæk og tov. stod stjernerne endnu på himlen.
Tavse, uden ord. Så stampede vi igen

Væggen, vi lænede os mod, med fødderne mod klippen.

var hård og kold.
Sådan lærte vi

Jeg mærkede, også natten at kende.
han rystede vedvarende. Natten, som vi hidtil havde sovet
Ordene bort.

frøs på mine læber.

Vi rykkede nærmere sammen.

22




![page23.jpg](/1971/DB-1971-4/page23.jpg)
Bjergskoler Sommeren 1971

Traditionen tro vil vi kort omtale sommerprogrammerne for de bjergskoler,
vi har modtaget oplysninger fra.

OAV Bergsteigerschule, Wilhelm-Greil-Strasse 15, 6010 Innsbruck, Østrig.
Ud over det sædvanlige store udvalg i kurser og turuger fordelt over hele
alpeområdet til priser OS 830-2320/uge, arrangeres turer med bestigninger
i Kaukasus (Elbrus og Kasbek), Pakistan og Nepal.

Hochgebirgsschule Tyrol, Innrain 67, A-6020 Innsbruck, Østrig.
Gletcher- og klippekurser for begyndere og viderekomne.
Pris OS 2450-2550/uge.

Vandre- og klatreturuger i Østrig, Schweiz, Italien og Jugoslavien.
Pris OS 2450-3400/uge.

Desuden arrangeres en 200 km lang tur fra Silvretta til Grossglockner.

Bergsteigerschule La Fouly, Val Ferret, Wallis, Schweiz.
Klatrekurser og vandreture. Pris Sfr. 370-500/uge.

Bergsteigercentrum Steiermark, Klaus Hoi, A-8960 Oblarn, Østrig.
Gletcher- og klatrekurser, vandreuger. Pris os 1200-2800/uge.

Høgfjellsskolen Norsk Alpincenter, N-3560 Hemsedal, Norge.
Klatrekurser og instruktørkurser Nkr. 495-1100/14 dage.

Svenska Fjållklubben, Stockholm.
Hogfjållskursus i Kebnekaise 19-30. juli. Sv.kr. 255,-.
Klatrekursus i Kebnekaise 2-13. august. Sv.kr. 255,-.

Tilmelding foregår gennem Svenska Turistfåreningen. I København er Sven-
ske Statsbaners Rejsebureau, Hovedbanegården, 1570 København V agent for
STF. Tilmelding senest 12. juni.

NY ADRESSE

Fra ca. 1. september får redaktionen ny adresse:
Vitus Berings Alle 14, 2930 Klampenborg, tlf. OR 9634.
Stof til første nummer i efteråret bedes indsendt inden 15. august.

Redaktion og bestyrelse ønsker alle klubbens medlemmer—

GOD SOMMERFERIE

23




![page24.jpg](/1971/DB-1971-4/page24.jpg)
Til bjergbestigning

Til klatring

Til brævandring

EDELWEISS

det kendte østrigske reb

ALT I REB, REBSLYNGER, KLATRESELER OG
LAVINESNOR

DOLFISP i RT a) ' <A
Snemandsvej IA Øl Si5% (7,]
2730 Herlev KAY) Sy
tlf. 94 87 94 (træffes bedst om aftenen) RGS



