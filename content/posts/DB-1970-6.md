
---
title: "Dansk Bjergklub 1970 nr. 6"
date: "2022-10-29"
draft: false
tags: ["1970"]
thumbnail: /1970/DB-1970-6/page1.jpg
---

![page1.jpg](/1970/DB-1970-6/page1.jpg)
Dansk Bjergklub 1970 nr.6





![page2.jpg](/1970/DB-1970-6/page2.jpg)
BESTYRELSE TIDSSKRIFT FOR DANSK BJERGKLUB
20. årgang nr. 6 november 1970.

V. Bjerre Christensen - Formand É: : N
Hyldevangen 4, 2630 Tåstrup Udgivet af Dansk Bjergklub, Hyldevan-

01 99 49 59 (kl. 17 - 19) gen 4, 2630 Tåstrup. Postkonto: 79 858.
Peter Franke - Sekretær (Sektion af "Osterreichischer Alpenve-
Livøgade 13, 2100 Kbh. Ø rein"").

RY 78 14

Harry Vedøe - Bibliotekar

Frederiksb.allé 40, 1820 Kbh. V

EV 36 51

Mogens P. Olesen

Asnæsvej 30, 4400 Kalundborg

03 51,19 18

SDbslamev. OS. 3000 Helsingør I NDHO L D

03 2140 05 (aften)

KASSERER Sidste møde i efteråret ......... 3
Henning Knudsen
Bågaværd Hovedgade 99, 12B Mødereferat 30. september ..... 3
2880 Bågsværd i:
01 10 4078 (kl. 9- 16) Nyt fra udrustningsudvalget ..... 4
AFDELING VEST FRELSE 20% uren % 05 x 65 & su én me & 6
Klifstøn såret Fra the Cascade Mountains...... 8
i i] j 27 å er
B20 HADE, The Exploration Association

of EUFOPO 26 så sen wa « sa mm mug GL
Anners Dahl - formand
Norgårdsvej 50 B Oster IØ 6 men man ms omk HE
7800 Skive
Skive (0751) 198 (kl. 14 - 17) Bemærk! Bemærk! ........ svæmæ 18
ALPIN GRUPPE Matterhorn via Liongraten....... 14
Dotfi BOOVRIk 30 Hlerdi Klatringer på Kullen
onemandsvej , lerlev mm å UL
(OL BA BT DÅ Babelstårnet 8 mm 604 + sum sm HR
UDRUSTNINGSDEPOT Afd. Vest ............. me emesen ET
Leif Christensen Løst og fast ...... vrrrerr1011…= 18
Sæbjørnsvej 12, 2880 Bagsværd
01 87 32 00 Hyttefesten var en
HYTTEFORVALTER Zersommermattsdrøm ammsn  Må
Henning Knudsen De nærmere klatremål .......... 21
Bagsværd Hovedgade 99, 12B
2880 Bagsværd Bjergskolernes vinterprogram ... 23
REDAKTION Aftenskolekursus i bjergbestigning
Mogens P. Olesen og brævandring ........ sr11111,… 23
Asnæsvej 30, 4400 Kalundborg
03 51 19 18 Ekstrameddelelse fra Afd. Vest.. 23

Jens Middelboe
Immortellevej 8, 2950 Vedbæk
01 89 03 56

Redaktionens adresse:
Immortellevej 8, 2950 Vedbæk

TRYK Forside:
Bruhns Bureau .
Stengade 41, 3000 Helsingør Topgraten på Castor.

03 21 23 28 Foto: Peter Søndergaard Larsen.





![page3.jpg](/1970/DB-1970-6/page3.jpg)
SIDSTE MØDE I EFERÅRET

Programmet for medlemsmødet torsdag den 26. november er nu blevet
fastlagt. Som det måske er rygtedes, har klubbens formand været på en
lang tur til Østafrika sidst på sommeren. Fra denne tur vil han fortælle
om bestigning af de tre afrikanske kæmper Ruwenzori, Kilimanjaro og
Mount Kenya.

Vi minder om, at møderne i år finder sted i Søpavillonen, Gyldenløvesga-
de 24, kl. 20 præcis.

Den 18. november er der igen åbent-hus-aften i Badstuestræde 17. Vi har
her virkelig fået nogle glimrende forsamlingslokaler, hvor biblioteket er
meget overskueligt opstillet, og hvor der navnlig er bedre plads til at sam-
les end på Erik Hoff's kontor. Den fremstillede kasse med øl og sodavand
blev flittigt benyttet. - God idé!

Store Jægervasstind set fra Lenangsskardet.
Foto: Steen Mørup

MØDEREFERAT 30. SEPTEMBER

På sæsonens første medlemsaften blev der fortalt og vist lysbilleder fra
vidt forskellige egne.

Først hørte vi om Steen Mørup's tur til Lyngsalperne i det aller nordligste
Norge. For at nå dertil må man køre med "Laplandspilen" gennem Sverige
til Narvik og videre derfra med bus i 7 timer til Lyngseidet. Herfra er
der endnu ca. 17 km til området, og kun busser i ny og næ. Man beløn-





![page4.jpg](/1970/DB-1970-6/page4.jpg)
nes for den lange rejse med et meget smukt og særdeles uberørt område,
hvor der stadig ligger ubestegne toppe. Billedet giver et indtryk af det
spændende terræn.

Peter Søndergaard Larsen deltog i sommer i Alpin Gruppes klatretræf i
Zermatt og viste mange pragtfulde billeder fra de kendte tinder: Breithorn,
Pollux, Castor, Monte Rosa, Rimpfischhorn m.fl. afsluttende med Matter-
horn, hvor han havde foretaget en bestigning fra den italienske side. An-
detsteds i bladet har Peter Søndergaard selv givet en beskrivelse af denne
del af turen.

Til sidst viste Kurt Werner billeder og fortalte om sin og Hannes tur til
det sydvestligste Grønland, hvor de havde slået teltet op ved Tasermiut-
fjorden og tilbragt nogle pragtfulde uger i et område, som ellers ikke har
været dyrket af klubbens medlemmer. Desværre nåede deres søvejssendte
udrustning ikke op i tide, så egentlige bestigninger var det ikke lykkedes
at gennemføre. To billeder fra turen kan man se i forrige nummer af bla-
det.

Mødet fandt som annonceret sted i Søpavillonen, og mange benyttede sig af
muligheden for efter mødet at samles i Eventyrernes Klub's lokale over et
stykke smørrebrød. Det blev en hyggelig afslutning på et udmærket møde.

Pollux set fra vest.
Foto: Peter Søndergaard Larsen.

Nyt fra udrustningsudvalget

Dansk Bjergklub har i flere år haft et udrustningsudvalg, som har haft til
formål at vejlede og rådgive medlemmerne i alle spørgsmål om udrustning
i forbindelse med bjergbestigning. Udvalget har ført en mere tilbagetrukket

4




![page5.jpg](/1970/DB-1970-6/page5.jpg)
tilværelse, men på grund af de stadig stigende krav og den medfølgende
hurtige udvikling, der er sket og sker indenfor alpin udrustning med stadig
nye og interessante ting, har udvalget besluttet fremover at føre en mere
udadvendt information, og det er vores hensigt så vidt muligt i hvert num-
mer af bladet at bringe aktuelle og informative artikler, samt informere
om nyheder om alpin udrustning, og vi er gerne til rådighed for personlig
råd og vejledning ved anskaffelse af udrustning.

Valg af reb:

Udbudet af reb i Europa til bjergbestigning er stort, men oplysninger om
deres egenskaber er ofte meget mangelfulde, hvorfor køb af reb kan være
svært.

Vi vil i det følgende se på, hvilke krav man må stille ved valg af reb.

Der findes i handelen forskellige tyber af reb, f.eks. hampereb, flettede
og spundne nylonreb og kernmantelreb, som fremstilles i flere typer, bl.a.
nylon, grilon og perlon. Vi vil i det følgende mest beskæftige os med kern-
mantelreb, som anvendes af langt de fleste.

Ved valg af reb er der flere ting man må tage i betragtning, afhængig af
til hvilken form for klatringer det skal benyttes, nemlig: klatretype (enkelt-
reb (11 mm) eller dobbeltreb(2 x 9 mm)), elasticitet og brudstyrke. Hidtil
har man ved klatring hovedsagelig benyttet enkeltreb 11 mm, mens dobbelt-
reb 2 x 9 mm for det meste er blevet benyttet ved artificiel klatring (klat-
ring ved brug af tekniske hjælpemidler). Men der er efterhånden sket et
skred i retning af en større anvendelse af dobbeltreb på grund af:

1. Mindre risiko for brud på begge reb samtidig.
2. Mindre fangryk ved styrt.
3. Lettere klatringer grundet mindre friktion og lettere linieføring.

Man har ofte ved valg af reb lagt meget stor vægt på, at brudstyrken skul-
le være så høj som muligt, men man må se på brudstyrken i forbindelse
med elasticiteten og fangrykket, idet disse tre ting har en nøjere sammen-
hæng. Ved et fald må rebet ved sin elasticitet opsuge den bevægelsesener-
gi, som den faldne har fået. Det er ikke ligegyldigt om det drejer sig om
f.eks. et ståltov eller et reb, som strækker sig som en elastik. I det sid-
ste tilfælde vil den største kraft, som den faldne og sikringsmanden udsæt-
tes for under opbremsningen - fangrykket - være langt mindre end for
ståltovet. Fangrykket er størst ved et såkaldt ekstremt fald uden mellem-
sikringer. Et klatrereb må tåle mindst 2 sådanne fald og fangrykket må
da ikke overstige 1200 kg, idet der herved opstår væsentlige indre kvæs-
telser såsom ribbensbrud m.m. For lavt fangryk må ikke bare opnås ved
større elasticitet, idet for elastiske reb er upraktiske og giver længere
fald med fare for at slå mod klippen.

For at et reb kan blive godkendt af U.I.A.A. (Union Internationale des
Associations d'Alpinisme) skal det opfylde den såkaldte Doderotest.
Rebet skal bl.a. holde til:

11 mm

1. 2 styrt på 20 m i 10 m reb med 80 kg vægt.




![page6.jpg](/1970/DB-1970-6/page6.jpg)
2. Fangrykket må ikke overstige 1200 kg.
3. Fangrykforlængelsen må ikke overstige 25%.

9 mm

1. 2 styrt på 20 m i 10 m reb med 60 kg vægt.
2. Fangrykket må ikke overstige 1200 kg.
3. Fangrykforlængelsen må ikke overstige 25%.

Testresultater for de mest almindelige reb:

Mærke udholdte brud- max. fang- fangryksfor-
styrt styrke elasti. ryk længelse

., 11lmm 2 2175 kg 55% 970kg 20%

Edelrid 9 mm 08 1460 kg 56% 460 kg 21%
l1lmm 3 1750 kg 72% 990 kg

Mammut 9 mm 10 1560 kg 68% 1050 kg

… llmm 4 2800 kg 40% 1000 kg
ASM  gmm 5 2000 kg 43% 590 kg
Kisslin; 11 mm 2500 kg 50% 1000 kg Testet efter U.I.A.A.

& 9 mm 2300 kg 50% 1000 kg norm på fabrikken.

For en ordens skyld skal det nævnes,
kammerad" juni 1968, men det er den nyeste test vi er i besiddelse af.

at tallene stammer fra "Der Berg-

Vi har af det forgående set betydningen af et lavt fangryk,og den bliver
særlig tydelig, når vi samtidig tager i betragtning, at belastningen på
mellemsikringerne (karabiner, bolte, slynger m.m.) er dobbelt så stor
som fangrykket. Har man valgt sit reb med fornuft, gælder det også om
at bruge det med fornuft, det vil sige at bruge mellemsikringer, tættest
i begyndelsen af reblængden, for dermed yderligere at reducere fangryk-

ket.

Udstyrsudvalget består af:

Allan Scharff,
Erik Hjelmar,
Knud Christensen.

FLÅTERNE

Det er åbenbart kun redaktionen, der ikke kender midler mod flåter. Fra
en læge med kendskab til problemet har vi fået en omhyggelig redegørel-
se, og mange andre har også bidraget.

Først lægen: Ixodes reduvius er en blodsugende tæge, der i Sverige kaldes
fåsting, herhjemme skovflåt eller skovtæge. Hjemsøger både fugle, dyr
'og mennesker, og kan overføre forskellige sygdomme og virus.

Opdages tægen straks,

6

ses den som et blyantspids - stort fremspring; får




![page7.jpg](/1970/DB-1970-6/page7.jpg)
den lov at sidde, kan den blive mere end ærtstor, væmmelig rødblå på
grund af den blodspændte udspilen.

Forsøg på at fjerne den vil som regel medføre, at man kun får kroppen
knækket af, da den ikke slipper sit tag med hovedet nede i huden.

Pointen er at få den til at slippe taget. Det sker hurtigst med chloroform,
æther eller slet og ret benzin, som man drypper på stedet, men også olie,
evt. blot salatolie vil føre til målet. Blot må man lade olien virke 4 ti-
me før man prøver, om den kan listes ud - ellers venter man lidt længe-
re og giver den en ekstra dråbe. En pincet er et nyttigt, næsten uundvær-
ligt hjælpemiddel og kan jo ialtfald findes i hytten, hvor man også kan ha-
ve en flaske æther eller chloroform.

Svend Schiibeler har også nogle gode råd, som supplerer det ovenfor nævn-
te: Først dryppes der et par dråber brunt jod (5% jodspiritus) på flåten,
således at indstiksstedet og det nærmeste hudområde desinficeres. Der-
næst vædes en tot vat med almindelig æther, og den trykkes ned over flå-
ten i 2 minutter, således at den bliver bedøvet. Nu kan flåten fjernes med
en pincet med et langsomt, sejt træk, idet man tager fat så tæt ved flå-
tens hoved som muligt. (En anatomisk pincet er velegnet).

En anden fremgangsmåde, som jeg endnu ikke har haft lejlighed til at prø-
ve, vil jeg nævne, da den er simplere: På svenske apoteker kan i hånd-
køb fås et præparat, som sælges under navnet "ixokan-fistingolja'", det
koster for 20 ml. ca. 7,- sv.kr.

Man drypper et par dråber på flåten. Efter nogle minutter klemmes huden
under flåten sammen, og med den anden hånd fjernes flåten med et sejt
træk, samtidig med at den drejes en kvart omgang.

Endelig er der en veteran fra Kullen, som har fortalt om den gode virk-
ning af en dråbe olie, men som tilføjer, at også en dråbe snaps på flåten
er effektivt. Dette sidste middel vil måske tiltale de fleste, da det også
på anden måde kan gøre nytte på en Kullentur.

Om flåtens forskellige udviklingsstadier og ejendommelige køns- og drifts-
liv har Peter Franke bidraget: 4-10 uger efter at hunnen har lagt 1-1200
æg, kommer en lille 6-benet larve til verden, som ved 85% relativ fugtig-
hed sætter sig på lur i toppen af et græsstrå. Når en øgle eller lign.
kommer forbi, hopper den på og bider sig fast. Den er meget tålmodig og
dør først efter 1i år, hvis den ikke får noget bytte. Nu suger den blod i
3-5 dage, hvilket den ikke bliver større af, hvorefter den falder af og
søger ned i jorden. Efter et hamskifte er den nu blevet til en 8-benet
nymfe, 3-1 mm stor, der ligeledes sætter sig på lur i 1l år, før den
dør af sult. Finder den et værtsdyr (en bjergbestiger) suger den blod i
4-8 dage, uden at blive væsentlig større, hvorefter den falder af og sø-
ger ned i jordbunden. Nogle måneder senere er den endelig blevet omdan-
net til mide, hannen 1-23 mm lang med et fladt sort rygskjold, hunnen

4 mm med et sort skjold på forreste halvdel og brun bagkrop.

Endnu engang finder miden et værtsdyr; hunnen for at bide sig fast, han-
nen for at finde en hun. Den bider ikke mere, men kravler rundt indtil





![page8.jpg](/1970/DB-1970-6/page8.jpg)
den finder en hun at befrugte. Den befrugtede hun suger nu blod i nogle
uger, indtil den er blevet så stor som en ært af æggene, der er udvikle-
de i bagkroppen. Så falder den af og lægger æggene i jordbunden.

Redaktionen takker de mange, som har givet gode råd og kan oplyse, at
flåt-problemet endnu ikke er overstået på Kullen; på en af efterårssæso-
nens sidste ture kom alle hjem med flåter. Rekorden var 14!

æ 7

£
mn

ke:

Mt. Adams (12326 f.) østsiden med Klickitat gletscher
Foto: Ray Atkeson.

FRA THE CASCADE MOUNTAINS

Et halvt hundrede kilometer nord for Columbia River, der danner græn-
sen mellem staterne Oregon og Washington i det nordvestlige U.S.A. hæ-
ver sig Mount Adams i ensom majestæt. Med sine næsten 3800 meter den
trediehøjeste af toppene i Cascade Mountains, kaldet "the Cascades", der
strækker sig fra den canadiske grænse i nord til det nordlige California
mod syd.

En lørdag eftermiddag i begyndelsen af august, er vi, dvs. jeg selv samt

to gode amerikanske bjergvenner i bil på vej langs Columbia River østpå,
for at slutte os til en gruppe ligesindede tilhørende bjergklubben "MAZAMAS"
i Portland ,Oregon. Målet er en campground på sydskråningen af Mount
Adams, og hvorfra dette bjerg dagen efter agtes besteget. Under turen

langs den smukke Columbia River skimtes Mount Adams snekronede top,

8




![page9.jpg](/1970/DB-1970-6/page9.jpg)
skarpt aftegnet mod en dybblå himmel, et uforglemmeligt syn. En tæt var-
medis slører ellers landskabets konturer, for det er en meget varm dag,
mellem 30-35 grader celcius i skyggen.

Ved den lille by White Salmon krydses den brede Columbia River og der-
ved også grænsen til staten Washington. Videre nordpå går turen gennem
vældige nåleskove, der domineres af træer som Douglas fir, Hemlock og
rødceder, træer af højde og dimensioner ukendte i Europa. Til 60-75 me-
ters højde rejser disse naturens stræbepiller sig og i skovbunden råder en
tæt skygge, hvad der dog ikke hindrer en frodig underbevoksning. Vi er nu
indenfor grænserne af en af de store National Forests, dvs. statsejede
skovområder, der udgør store dele af staten Washington. Faren for skov-
brande er meget stor på denne årstid, og iøjnefaldende skilte langs vejen
henleder opmærksomheden på dette.

Vejen begynder nu at stige kraftigt, vi er på vej op ad bjergets sydside.
På den sidste strækning er den som et gammeldags vaskebræt. I mellem
5000-6000 fods højde, endnu under trægrænsen har vejen omsider givet op,
og her slås der lejr for natten, dvs. ingen sætter dog telt op, man nøjes
med sovepose og lidt andet bivuakudstyr. Da natten selv i denne højde ef-
ter alt at dømme bliver ret lun, er det muligt, ja måske endda mest be-
hageligt at sove under åben himmel. Snart brænder små lejrbål rundt om
og aftensmaden tilberedes og nydes på et sted så smukt og storslået, at
man kunne have lyst at tilbringe dage heroppe. En synkende sol kaster sit
røde skær på Mt. Saint Helens gletschere, et halvt hundrede kilometer bor-
te;

Smukt og regelmæssigt som et Fujiyama på et japansk træsnit rejser dette
bjerg sig op over skovlandet. Selv længe efter at solen er gået ned, lyser
endnu et rødligt skær på dets top. Men det gælder om at få nogle timers
søvn, for allerede ved totiden, endnu længe før solen viser sig, skal vi
begynde bestigningen.

Om vor leder eller anden ansvarlig har sove over sig, skal jeg lade være
usagt, men ihvertfald bliver klokken lidt over tre inden vi efter en hurtigt
indtaget "natmad" alle er samlede og bl.a. udstyret med hånd- eller pande-
lamper begynder opstigningen, der den første times tid går ad en svagt syn-
lig sti i skovgrænsen.

Det er en række af henved tyve "lygtemænd", der som en lysende orm be-
væger sig op ad bjerget. Endnu har vi en sort nattehimmel over os med
myriader af lysende stjerner. Heroppe fjernt fra byernes slørede og dise-
de luft, står stjernerne så meget klarere frem.

Da et svagt lysskær ude i øst bebuder den kommende solopgang, har vi
forlængst ladt de sidste lave, forkrøblede bjergfyrre bag os og mellem sto-
re felter af lavalignende bjergarter, viser de første snepletter sig. Efter-
hånden bliver snepletterne til store sammenhængende felter af hård, fast
firnsne. Af Mount Adams ni store gletschere, ligger de fleste og største

på nord- og østsiden, og da opstigningen foregår ad sydsiden ser vi kun

få af dem før toppen er nået.

Snart efter strejfer solen toppen og farver sneen deroppe svagt rød. Det




![page10.jpg](/1970/DB-1970-6/page10.jpg)
første hvil holdes på nogle klipper, der rager op af sneen, og nu bliver
der for første gang lejlighed til at nyde den storslåede udsigt. Mere end
hundrede kilometer borte, hinsides Columbia River dalen ses Mount Hood

i Oregon. Mod øst ind i landet ses landskabets farver skifte for grønt over
til det rødliggule, der markerer at her råder det tørre indlandsklima. Vin-
dene fra Stillehavet giver regn på bjergenes vestskråninger, men lader øst-
siderne ligge i "regnskyggen".

Efter det næste hvil bliver det nødvendigt at spænde crampongerne (Steig-
eisen) på, for nu bliver snefelterne uventet bratte. Til alt held er sneen
endnu hård og fast, så brodderne bider sig godt fast. Isøksen er naturlig-
vis til uvurderlig hjælp, selvom der ikke er tale om trin-hugning. Det
nedbragte tov kommer heller ikke til anvendelse. Efterhånden som solen
kommer højt på himlen, bliver det næsten utåleligt varmt trods højden, da
det er totalt vindstille, så anorak og sweater må af. Tørsten plager slemt,
så små korte hvil for at slukke tørsten i orangejuice, bliver ret hyppige.

Da 3000 meter grænsen er overskredet, begynder den tyndere luft at gøre
sig gældende og tempoet går ned af sig selv.

Mount Adams topkam med sine tre toppe, øst-, vest- og midttoppen bliver
nu for første gang synlig og blikket tiltrækkes automatisk af midttoppen,
som er den højeste og naturligvis målet for bestigningen. Tæt under top-
kammen markerer en vældig sprække (bergschrund) Klickitatgletscherens
bratte isfald ned ad bjergets østside.

På den såkaldte "False summit", der har sit navn af, at den set nede fra
virker højere end den virkelige top, holdes et kort hvil inden den sidste
"spurt" mod toppen. Lidt chokolade, kiks, frugt eller andet mundgodt for-
tæres, og nogle efterlader rygsækken her. Dels på sne, dels over bratte
skråninger af lavaagtige blokke, hvor stenen ofte har en svovlgul farve
forceres de sidste par hundrede meter. For mit eget vedkommende kan
jeg mærke noget, der minder om en anelse af bjergsyge, nemlig en ret
stærk hovedpine, men denne ubehagelighed er næsten glemt nu da målet
er i sigte.

Ved middagstid, næsten ni timer efter vi forlod bivuakpladsen, er vi alle
samlede på Mount Adams højeste top ca. 3760 m o.h. En ret stærk og
kold vind blæser her oppe, så opholdet bliver kortvarigt. Der bliver dog
tid til, foruden at beundre den skønne udsigt mod bl.a. Mount Rainiers
mere end 4000 meter høje isdækkede kolos, til også at snappe et par bil-
leder af en lille dansk vimpel bundet til et isøkseskaft, at skrive sit navn
i topbogen, samt at lade Stars and Stripes vaje nogle øjeblikke fra taget
af en forlængst forfalden hytte, der nu kun har tagryggen over sneen. Et
kort øjeblik nydes udsigten ned over den svimlende bratte nordside; dér
langt nede i dybet lyser grønligthvide opsprukne gletscherei solen.

Så er det farvel til toppen! En hastig nedtur begynder. Lange strækninger
tilbagelægges å la glissade, dvs. for de fleste af os bliver det mest til
glidning på buksebagen. Efterhånden er man våd fra nakken ned til knæe-
ne, men ingen tager notits af det. Her får man iøvrigt brug for al evt.
kunnen i opbremsning med isøkse, for farten ned over de bratte snefelter
bliver voldsom og hurtige opbremsninger bliver nødvendige for ikke at

10




![page11.jpg](/1970/DB-1970-6/page11.jpg)
miste kontrollen med det hele. Lidt efter lidt breder sig trætheden i alle
lemmer, og nedturen føles endeløs lang. Jeg begynder at få "bly" i bene-
ne og selv den lette lille klatresæk begynder at føles tung. Men omsider
får også det en ende. Sidst på eftermiddagen når de sidste af os godt sve-
dige og tørstige ned til Bird Creek meadow, næsten fjorten timer efter
starten.

Så begynder hjemturen. Ad lange støvede bjergveje går det atter mod lav-
landet og Columbia River. Trætheden glemmes for al den megen naturskøn-
hed og over det, at man er en oplevelse rigere. Et sidste glimt af Mt.
Adams snekronede top og så er vi atter nede i Columbia River dalen.

Bengt Aa. Hansen.

The Exploration Association of

Europe

Klubben har fået følgende brev fra Bill Wallace, 22, Bonaly Terrace, Edin-
burgh, 13, (Tlf.: 031 441 1496):

Mountaineers and expedition people are constantly seeking information on
areas of interest and ways of getting there. Though there are numerous
travel facilities for groups interested in doing fairly ordinary things, cheap
travel for the expedition member is not so easy to arrange. It is for this
reason that a group of individuals in various countries in Europe have got
together to form the Exploration Association of Europe. A founding com-
mittee has been formed of Claude Rey in Grenoble, Hermann Huber in
Miinich, Erik Hoff in Copenhagen, Malcolm Slesser in Glasgow and myself
here in Edinburgh.

The Association will also act as a centre to provide information and con-
tacts for explorers, mountaineers and travellers generally.

The rules of the association provide for individual membership at the equiva-
lent of 10/- annually, and Group membership at£2. I am writing to sug-
gest that you put before your committee the possibility of your club taking
up group membership. The advantage of doing this is that in this way
provided your club has been a member for six months, all your members
become associate members of the Association, and therefore are legally
entitled to utilise its charter air services without waiting for the usual six
months period. Any of your members who actually wishes to take part in
the Association's activities in a more intimate way will be able to join at

a reduced subscription of 6/-.

For the year 1971 the Association has made provisional arrangements for
flights to Seattle, USA, (Cascade, Rockies, Yosemite) for the month of
August 1971 at a cost of £ 95 return from London or Prestwick. In addi-
tion Exploration and Travel Ltd. who have a charter service for expeditions
to N.E. Greenland are prepared to offer a special expedition rate to mem-
bers of the Association.

Claude Rey is making arrangements for a charter flight from Paris to

37




![page12.jpg](/1970/DB-1970-6/page12.jpg)
Lima direct. Meanwhile the Association will be seeking additional ways of
organising travel.

ØSTGRØNLAND 1971

Fra Exploration and Travel Ltd., Glasgow har klubben igen i år modtaget
en forhåndsmeddelelse om charterflyvninger til Østgrønland i sommeren
1971:

Charterflyvningerne udgår fra Reykjavik til Mestersvig eller Kulusuk, og
åbner altså mulighed for at komme til enten Staunings Alper eller Ang-
magssalik-området.

Deltagelse i flyvningerne er åben for selvstændige grupper på mindst 4,
som kan godtgøre at de er i stand til at gennemføre deres planer på be-
tryggende vis. Gruppens leder er ansvarlig for gruppen.

Exploration and Travel Ltd. påtager sig også at arrangere ledede ture,
hvis der viser sig tilstrækkelig tilslutning. 3 uger koster £ 160, 4 uger
£ 175, som indbefatter rejse, udstyr og proviant.

Det foreløbige program ser således ud med forbehold for datoer og pri-
ser:

SCORESBYSUND
April Dog sledging expedition in Scoresbysund - 3 weeks.
In association with Expeditions Claude Rey, Grenoble.

Details on request.

Summer Taxi flights from Reykjavik can be arranged.

MESTERSVIG FOR STAUNINGS ALPS AND SCORESBYLAND

Mid-June Period of constant sun and heat, but with much snow cover.
Suitable for ski-mountaineering or a glacier trip.
Skis essential.

3 weeks - Weight allocation 150 kgs. Cost -£ 120.

Sth July The period of Greenland's best weather and flowers.
3 weeks - Weight allocation 135 kgs. Cost - £110.
7 weeks - Weight allocation 200 kgs. Cost - £ 140.
30th July The perfect time to travel by boat and for mountain clim-
bing.
4 weeks - Weight allocation 150 kgs. Cost -£ 130.

KULUSUK Angmagssalik area.
24th July 4 weeks - Weight allocation 150 kgs. Cost - £ 140.

12




![page13.jpg](/1970/DB-1970-6/page13.jpg)
WHAT THE PRICES INCLUDE

1 Air travel between Iceland and Glasgow by scheduled flights:
$£10 supplement from London. (Other centres on request).

2. Air travel to Greenland. Total weight allocation includes
the weight of the passenger.

3. Loading and unloading charges in Greenland.

Alle henvendelser og oplysninger: Janet Slesser, Manager,
241, Nithsdale Road,
Glasgow, S.l1.
(041-427-4009)

BEMÆRK! BEMÆRK!

Bestyrelsen har bedt os om at meddele, at man meget gerne vil være
eventuelt interesserede behjælpelig med at planlægge en fællestransport
til Angmagssalik på tilsvarende måde som sidste år. Det er af afgørende
betydning, at man kommer igang tidligst muligt, og alle interesserede be-
des henvende sig skriftligt til klubben. Man har forventning om, at tilbu-
det fra i sommer på kr. 1.222,- tur/retur Kulusuk kan holde også næste
år, og transporten vil altså kunne blive langt billigere end det ovennævnte
tilbud fra Exploration and Travel Ltd.

Matterhorn set fra syd. Til venstre Liongraten begyndende ved Téte du
Lion.

13




![page14.jpg](/1970/DB-1970-6/page14.jpg)
MATTERHORN VIA LIONGRATEN

Peter Søndergaard Larsen

Hverken NO eller jeg havde, da vi i sommer ankom til Alpin Gruppes klat-
retræf i Zermatt, særlige planer om bestigning af Matterhorn. Sagen er
den, at skønt normalruten på Hårnligraten er temmelig let (og teknisk uin-
teressant), er det ingenlunde nogen helt ufarlig sag at begå den, den er
nemlig ret løs, og da bjerget jo nu engang er et af Alpernes kendteste
bjerge, har man på gode dage op til 200 mennesker på ruten på een gang
til at rulle sten ned på hinanden. Efterhånden som træffet skred frem,

blev det klart for os, at det var en skændsel, om ikke et eneste af vore
reblag fik gjort den famøse top, og således kom det sig, at vi en dag

sent på eftermiddagen befandt os gående med faste skridt under østvæggen
op mod Furggjoch, der kan benyttes som overgang til Italien. Vor plan var
at gøre Liongraten (SV-kammen), der fra naturens side er ganske svær,
men siden er gjort noget lettere ved opsætning af faste reb på de mest in-
teressante steder. Liongraten, også kaldet Italienergraten, ligger ubekvemt
for Zermatt og gås bedst fra Breuil i Italien. Vi måtte således over på den
anden side af bjerget, hvor vi sent om aftenen indlogerede os i det skum-
melt udseende Rifugio Abruzzi, også betegnet Pavillon Riondet. Ret tidligt
den følgende morgen slentrede vi op ad Téte du Lion, først via en mindre
couloir op til et ret stort snefelt og derpå traversering ud til højre til

Col du Lion, hvor Téte du Lion går over i selve Liongraten. I Col du
Lion sad vi og dasede i solskinnet i timevis. Siden gik vi - først over
Geréll, senere over lækker klippe - op til Carrelhytten, en helt ny hytte
liggende ved siden af den gamle Rifugio Savoia på 3835 m (i hytten er in-
stalleret gas, så det er ikke som før påkrævet at medbringe brændsel til
smeltning af drikkevand). Næste morgen begyndte vi klatringen samtidig
med, det blev lyst nok til, at vi kunne se grebene. Der blæste en foruroli-
gende kraftig vind, men vi forsøgte alligevel at se, hvor galt det kunne
blive. Først traverserer man uden om Grand Tour et godt stykke nede på
sydsiden af graten - går op over snefeltet med det opmuntrende navn Lei-
chentuch - og når endelig tilbage til graten via det 30 - 40 m høje Tyndall-
reb, der for en del år tilbage ved brud forårsagede den kendte zermatter-
guide Otto Furrers død. Siden går ruten som en let, men eksponeret prome-
nade over det vandrette gratstykke fra Pic Tyndall til 1'Enjambee,hvor man
kommer op på det sidste vægstykke inden toppen, man traverserer skråt
op mod højre til en 20 m høj, overhængende rebstig, "Echelle Jordan",
hvorfra det så går nogenlunde direkte til den italienske top. Fra den itali-
enske til den schweiziske top, der med sine 44773 m er ca. 110 cm høje-
re, er der 80 m let grat. Da vi stod heroppe, hvor man virkelig har for-
nemmelsen af at være på en top, var blæsten efterhånden blevet meget ge-
nerende, og rebet stod spændt i en bue højt over vore hoveder. Opturen
havde varet knap 6 timer (normaltiden), men nedturen blev langt mere tids-
røvende, da den nu meget kraftige storm tvang os til en del ellers unødigt
sikringsarbejde. Et stykke nede under Pic Tyndall fik vi en kraftig hagl-
byge. Kort før mørkets frembrud nåede vi hytten. Næste morgen slog vi

et sving ned om Breuil, hvor vi nød en bedre middag.

Liongraten er en anbefalelsesværdig tur, der går over en blanding af ret
fast klippe, Geråll og sne. Trods det, at passager med sværhed over III
er forsynet med faste reb, er der tale om en rute, der i kraft af sin
længde og højde stiller visse krav om kondition og højalpin erfaring.

14




![page15.jpg](/1970/DB-1970-6/page15.jpg)
KLATRINGER PÅ KULLEN
”BABELSTÅRNET”

1: Contamineføreren

2: Dibonaruten
3: Nordvestgraten

15





![page16.jpg](/1970/DB-1970-6/page16.jpg)
JOSEFINELUST

HEGN
LOKALISERING:

TEKNISKE HJÆLPEMIDLER:

SVÆRHEDSGRAD:
LÆNGDE:
FØRSTEBESTIGNING:
RUTEBESKRIVELSE:

SVÆRHEDSGRAD:
LÆNGDE:
FØRSTEBESTIGNING:
RUTEBESKRIVELSE:

SVÆRHEDSGRAD:
LÆNGDE:
FØRSTEBESTIGNING:
RUTEBESKRIVELSE:

16

"BABELSTÅRNET"

Babelstårnet byder på en række forskellige ruter af alle
sværhedsgrader og længder. Den store NØ-vendte væg,
Ø- og NV-ryggen byder på meget fin klatring i stort set
fast klippe med gode greb. Samtidig er der også tale om
ganske anstrengende klatring, da væggen er helt lodret og
til tider overhængende. Sværhedsgraden er fra III til V og
længden fra 10 til 40 m. Vestsiden byder på en del små-
problemer af alle sværhedsgrader og ca. 5-6 meters høj-
de. Rutebetegnelserne hidrører fra ligheder med Dent du
Requin.

Gå fra Josefingelust ca. 200 m i retning mod Djupadal, op
over en ca. 25 platte og ned ad en ca. 5 m høj NØ-vendt
væg. Oppe til højre ses nu Babelstårnet.

De nødvendige bolte til de beskrevne ruter (5 stk.) er ef-
terladt på plads, men der er desuden blevet brugt en del
klemkiler, så man må enten tage sådanne 3-4 med eller
flere bolte. De to sværeste passager (V og V+) kan gås
teknisk (IV+, A1)- i så fald må medbringes stiger og fle-
re bolte.

"CONTAMINEFØREREN"

IV V-

28 m.

Peter Christensen, 1970.

Indstigning lidt til højre for toppen, eller 5-6 m til ven-
stre for "Dibonaruten". Gå op til en skrå græshylde (4 m,
III) og op under et overhæng (bolt), som går tværs gen-
nem denne del af væggen. Traverser ca. 4 m til venstre
(næsten hen til hjørnet, sidste 2 m IV). Følg det indven-
dige hjørne op til 4-5 m fra toppen (IV) bortset fra en
overhængende blok midt i (3 m, V- evt. IV, Al, mindre
pålidelig bolt og klemkilemuligheder). De sidste 4 m kan
klatres på 2 måder, enten om højre (IV) eller om venstre
kant af topblokken (V-). Ruten går stort set på god klippe,
og er ganske fin træning i fri klatring. Udsat og anstren-
gende.

"DIBONARUTEN"

IV+ (om den sværeste vej vælges).

29 m.

Peter Christensen, 1970.

Indstigning ved en fremspringende "næse" i højre side af
væggen. Kravl op på denne (ca. 4 m). Fortsæt lige op un-
der et markeret overhæng (bolt). Gå fra venstre side af
dette ca. halvvejs op under nordvestgraten (5 m, IV, bolt).
Herfra kan man enten gå skråt op mod højre til graten
(IV) eller op mod venstre gennem en meget åben skorsten
(næsten kun antydet) til en bolt (V+). Man går ud på nord-
graten gennem det nederste af de to diedre under toppen.
Fin rute på god klippe.

"NORDVESTGRATEN"
IV-
35 - 40 m.

Peter Christensen/Peter Søndergaard, 1970.

Man begynder et godt stykke til højre for væggen, og går
over en lang, skrånende hylde (II) næsten hen tildeti
"Dibonaruten" nævnte overhæng. Til højre for dette gås op
på nordgraten gennem en kaminagtig rende (IV). Herfra
følges stort set graten til toppen (III+ - IV-). Som de oven-
stående - en lækker rute.




![page17.jpg](/1970/DB-1970-6/page17.jpg)
AFD. VEST

Møderne i afdeling vest er flyttet til Pejsestuen i Thors Mølle.

Thors Mølle ligger ved søerne overfor Varna og Dyrehaven. Den blå bus
nr. 20 kører fra rutebilstationen på minuttallene 15 og 45. Hjemturen på
minuttal 32.

Efter at Lisbeth Flintegaard er kommet hjem fra Grønland er der sket en
omflytning i ledelsen, idet Lisbeth er blevet referent, medens Gordon Al-
bøge er blevet kasserer.

Første møde i 1971: Thors Mølle fredag den 15. januar kl. 19.30. Pro-

grammet er endnu ikke fastlagt, men det skal nok blive spændende, så
husk at reservere aftenen.

REFERAT AF MØDE I AFDELING VEST

Den 30. september mødtes vi i '"Skovmøllen" - og vi var mange der så
filmen fra F.D.F.-grønlandsturen 1969. Deltagerne ankom til Sdr. Strøm-
fjord, de delte sig i to hold - "expeditionsholdet" og "naturholdet", med
16 deltagere på hvert.

Expeditionsholdets opgave var bestigning, og vi fik et godt indtryk af stra-
badserne i vejr og vind gennem filmen, og vi så lidt af det arbejde, der
hører med for at holde radioforbindelse vedlige mellem holdene.

Naturholdet udgjordes især af planteinteresserede samt af sten- og dyrein-
teresserede vandrere. Vi fulgte gruppen over de farverige højder. På et
udsted kom man i god kontakt med befolkningen, og filmen gav et par go-
de glimt af fiskeriet i fjorden.

Ved at høre om F.D.F.'ernes erfaringer kunne vi lære meget, og oplys-
ningerne i detailler om proviantpakning er værdifulde.

Som nævnt var mange medlemmer mødt op ved det første møde. Det til-
delte lokale svarede ikke helt til vore forventninger, så den 14. oktober
samledes vi til vort andet møde i "Thors Mølle", hvortil de fremtidige
møder er henlagt. Mens ilden brændte i pejsen, hørte vi Kirsten Sarbæk
fortælle om sin sommertur i bjergene og om klubbens klatretræf, hvor-
fra også Anners Dahl viste billeder og fortalte. Vi lærte meget og vi gen-
kendte dejlige toppe på billederne, bl.a. Zinal Rothorn, Breithorn, Alphu-
bel, Wellenkuppe, Monte Rosa, Matterhorn, Castor og Pollux, Lyskamm
og mange andre.

Et alsidigt sommerprogram.
Næste møde bliver så på "Thors Mølle" den 11. november, hvor vi vil se

film og billeder fra Rondane - og høre om bygning af snehuler på en skitur.
Lisbeth Flintegaard 17




![page18.jpg](/1970/DB-1970-6/page18.jpg)
SKØNNE DANMARK
Oda Haugaard Nielsen.

Lige hjemkommet efter vor årlige flugt fra det bilhærgede, fortravlede
Danmark til Laplands uendelige ødemarker modtog vi en indbydelse til
travetur om FLYNDERSØ - et for os ukendt terræn.

Og hvad mødte os ikke her! Et landskab uberørt og næsten ubetrådt gen-
nem mange, mange år.

Efter morgenteen hos Anners i Skive kørte vi ca. 10 km, stillede bilerne
og lod benene befordre os de næste 30 km. Ind på små stier, over bakke-
toppe med vid udsigt til et smukt bølgende, endnu ikke afblomstret hede-
landskab - ingen iskageboder, el-master eller motorlarm i miles omkreds,
kun skrigene fra de mange trækfugle, der samlede sig, afbrød stilheden,
ind i tæt egekrat, man følte sig næsten hensat til fortiden, da stenalder-
folket levede her, måske deres påklædning også havde været praktisk for
os! Vi var advarede - men striptease i Bjergklubben, hvem havde troet
det?? En indsnævring af søen skulle passeres. Et kosteligt syn at se he-
le flokken vade over med vandet blidt skvulpende omkring skjortefligene
og bukserne højt hævet over hovedet, dejligt at få tørre bukser på - så
længe det varede. Kort tid efter skulle en mose passeres, hoppen fra tue
til tue - PLASK! Pludselig stod en af deltagerne i mudder til midt på li-
vet!

Ja, det blev en tur fuld af skønne naturindtryk, festlige oplevelser og ikke
mindst det, der er vigtigt ved et sådant arrangement, sammenhold og kam-
meratskab. Hvor føler man sig meget nærmere knyttet til hinanden efter
en sådan dags oplevelser!

Lad os få flere af den slags ture og slut op om dem, I vil snyde jer selv,
hvis I lader være.

HUSKESEDDEL FOR AFDELING VEST

Vi minder om rebteknikermødet på skihop i Dyrehaven ved Århus den 21.
november og om årets sidste møde den 4. december, som altså ikke bli-
ver i Skovmøllen, men i pejsestuen på Thors Mølle.

LØST OG FAST

Tidsskriftlæsekredse

Hermed indbyder vi til deltagelse i klubbens tidsskriftlæsekredse. Der
abonneres på Alpinismus, Der Bergsteiger og Die Alpen, som alle udkom-
mer een gang om måneden. Såfremt abonnementspriserne holder,vil delta-
gelse for 1971 komme til at koste:

Alpinismus kr. 10,00
Der Bergsteiger kr. 9,00
Die Alpen kr. 8,00

18




![page19.jpg](/1970/DB-1970-6/page19.jpg)
Tilmeldelse til læsekredsen sker ved indbetaling på girokort til klubbens
postkonto nr. 79 858 senest den 15. december.

På bagsiden af "Kupon til modtageren" anføres titlen på det eller de tids-
skrifter, man ønsker at modtage.

Kullenture med begrænset deltagerantal.

Det har vist sig, at nogle har misforstået annonceringen i forrige nummer
om en Kullentur med "begrænset deltagerantal" og troet, at denne beteg-
nelse skulle betyde at nye medlemmer, som gerne ville have instruktion,
ikke skulle være velkomne. Lad os straks understrege, at dette ikke er til-
fældet. Grunden til at deltagerantallet er begrænset er alene, at der skal
være en rutineret instruktør for hver 2 eller 3 nye medlemmer, hvis de
nye skal have noget ud af undervisningen, og for at de sikkerhedsmæssige
forhold skal være i orden.

Bonusordningerne

Klubben beder alle medlemmer, som i årets løb har gjort indkøb hos
Spejderdepotet (København, Århus, Odense og Ålborg) eller i Udendørs
Udstyr, København, og som endnu ikke har indsendt bonuskupon eller no-
ta, om at gøre dette inden udgangen af december måned i år. Klubbens
sekretær modtager notaer m.v. og sørger for at vi får den bonus på 5%,
som de to forretninger har lovet os. Klubben har god brug for pengene,
så husk at sende kontantnotaerne ind.

Kvinder

Den schweiziske alpeklub SAC's centralkomité har på en ekstraordinær ge-
neralforsamling den 4. juli i år besluttet at forblive en klub udelukkende
for mænd. De schweiziske kvinder har deres egen klub: Schweizerischen
Frauen-Alpen-Club, som for et par år siden fejrede 50 års jubilæum. Af-
stemninger i sektionerne har dog vist, at der efterhånden er megen stem-
ning for at få piger med i SAC.

Den norske, eksklusive TINDEKLUBBEN er så eksklusiv, at den heller ik-
ke optager kvindelige medlemmer,

Det er dejligt, at Dansk Bjergklub ikke er så sekterisk. Hvor ville vi dog
savne damerne!

Mestersvig 1972

Allerede nu kan det afsløres, at klubben arbejder med planer om at arran-
gere en ekspedition til Staunings Alper med udgangspunkt i Mestersvig i

sommeren 1972. Der vil senere fremkomme nærmere oplysninger om det-
te projekt.

19




![page20.jpg](/1970/DB-1970-6/page20.jpg)
Alpin Gruppe

Den 25.-27. september var knap en halv snes af AG's medlemmer på den
traditionelle Stockholmstur. Håggsta blev beklatret på livet løs, og lørdag
var der som sædvanlig en meget hyggelig aften, hvor svenskerne viste
dejlige billeder og fortalte om sommerens Grønlandsekspedition.

Den 1.-4. oktober var syv mand på Alpinismustreff ved Kampenwand,
Hohenaschau mellem Miinchen og Salzburg. Emnet var i år bolte og deres
pålidelighed. Der var en interessant demonstration ved Fritz Sticht og
Dietrich Hasse - afholdt i forrygende snestorm, og senere diskussion om
emnet, der jo er aktualiseret ved den stigende anvendelse af hærdede stål-
bolte.

Medlemsliste

Til orientering følger med dette nummer af bladet en fortegnelse over
samtlige medlemmer med angivelse af adresser.

Eremitageløbet

Over 3.000 deltog i det ca. 14 km lange Eremitageløb, som BT havde ar-
rangeret i Dyrehaven ved København den 20. september i år. Også fra
Dansk Bjergklub var der deltagere; ialt 10, som alle gennemførte i ud-
mærket tid. På billedet ses Jens Jensen (1839), der som en af klubbens
ivrigste konditionister naturligvis var med.

20




![page21.jpg](/1970/DB-1970-6/page21.jpg)
Hyttefesten var en

Zersommermattsdrøm

Tæt sad vi ... tæt omsluttet af madposer og rødvinsflasker omkring Skånes
største grill-bål, som brændte mad og myg, som varmede den hede vin,
som smeltede os sammen med den lune sommernat.

Tiltrukket af flagermuslygterne sprang, rullede og væltede Henning sig hen-
ad den mosklædte scene og indførte os i bjergbestigningens forenklede ter-
minologi, samt foreviste dens elementære hjælpemidler. Præsentationen af
det uundværlige og indviklede Klatrereb endte bogstaveligt med, at Harry,
beklædt efter alle bjergkunstens regler, hales ind og fremvises som den u-
undværlige mand i den ene ende af rebet. Spørgsmålet om hvem der skal
være 1. mand afgøres af et besynderligt væddemål. Henning kastes ud til
sin trækbasun og istedet svæver ind Fråulein Allan, som med fuldmodne
melonbryster og bjergbondeskørt helt bjergtager sin rebslagne førstemand.
Sammen danser de pas de deux'en fra steigeisenballetten "SYL-FIDEN".
Den dødsensfarlige dans afbrydes af en slugt mundharmonika. Formand
Vagn, iført Sengeløses amtmandsuniform, bestiger scenen og overrækker
rabalderinaen en buket græstotter, som hun ømt rækker til sin forpustede
partner. Det romantiske par traverserer ud i skoven og Vagn puster sig
op til den deklamatoriske finale. Som en mellemting imellem Napoleon og
et bornholmsk postbud vikler han sig ud i Kullens nationalsang og til ba-
suntonerne fra "I østen stiger solen op" lyder det:

På Kullen stiger Dansken op På Kullens allra hågsta top
og spreder hver en sky, dår sitter nu vår vån

som før hang pænt på bjergets top og fylder i sin kaffekop

langt væk fra larm og by. og tømmer den igen.

Her hamrer han i klippen ind Så samler han sit habengut
en lillebitte bolt og stiger ned påny,

og glædes i sit stille sind men først slår han en lille prut
hvis nu den altså holdt. i skyggen af en sky.

Med karabin og sejlgarnssnor Den danske bjergbestigermand
han kravler lystigt op han spreder rundt sit ry

og standser ikke før han glor ud over hav og Skåneland

på Kullens hågsta top. ud over hver en by.

DE NÆRMERE KLATREMÅL

Harzen og Bad Segeberg (Liibeck)

Torsdag eftermiddag før Store Bededag 1970 afgår et hold fra Alpin Gruppe
til Harzen for at undersøge de derværende klatremuligheder. Mødested:
Okertalsperre ved Okerstausee. Man forlader Autobahn syd for Hannover,
mod Goslar og derfra op i Okertal, 8 km. Mellem kl. 24 og 2 indfinder
holdet sig i div. køretøjer, man bivuakerer, og efter morgenmaden i det
gustne daggry ankommer endnu et hold fra Afdeling Vest. Vejret er slud,

21




![page22.jpg](/1970/DB-1970-6/page22.jpg)
regn og tåge, og i denne højde (500 m) ligger endnu en halv meter sne.
Aktiviteten indskrænkes til orientering i området og besøg i Goslar, hvor
vi bl.a. erhverver en ypperlig Kletterfiihrer med over 200 ruter (nu i
klubbens bibliotek).

Harzens mest markante klatreområde befinder sig i den østlige og vestlige
begrænsning af Okertal. Fra dalbunden skyder klipperne sig op i knudret
granit afbrudt af skovbevoksede terrasser. Der findes adskillige vægge og
tårne på 50 m i lodret mål, og med gratklatring og traversering fra af-
snit til afsnit etableres ruter med op til 250 m klatring. Området er godt
dækket med campingpladser og ungdomsherberger og i Torfhaus er vi hel-
dige at finde en særdeles komfortabel DAV-hytte, hvor vi sammen med
vore venner fra Hannoversektionen slutter dagen af i bedste kontinentale
alpin-stil.

Den følgende dag er vejret godt og i Treppensteingruppen, (Okertal øst) be-
gynder klatringen. Det hævdes blandt indviede, at Harz-klatringer er øde-
læggende for enhver klatrestil, og der er måske noget om snakken. Takket
være blokkenes afrundede karakter og meget få og små greb tvinges klatre-
ren ofte til at vedligeholde en inderlig kontakt med klippen og sætte sin lid
til friktion med albuer, mave og knæ. Finder hænderne endelig et greb op-
efter, følger resten af klatreren efter pr. armkraft og div. cyklende benbe-
vægelser. Da mange Riss og kaminer ligeledes er "rundede" er de betyde-
lig sværere, end de ser ud til. Schwiegermutter-riss, en tilsyneladende
jordnær begynder-bagatel på 5 m afslår at lade sig bestige trods ihærdige
forsøg. Ved opslag i bogen konstateres grad V+. Ruterne findes i alle
sværhedsgrader, og de ser ud til at være velplejede uden løse sten og
med tilforladelige bolte i de højere graderinger. Man orienterer sig let.
Treppensteins nordvæg har f.eks. 12 parallelle ruter, alle markerede med
rutens nummer ved Einstieg.

Efter endt dagværk samles alle i Hannoveranernes sektionshytte ved Bruch-
berg til en festlig aften med sang og spil og megen snak.

Næste dag afgang til Bad Segeberg. Man forlader Autobahn før Liibeck (vej-
skilt). I udkanten af byen findes en forladt saltmine, et kæmpemæssigt hul
i jorden. Dette anvendes nu til friluftsteater og bagvæggen til Klettergarten.
Der findes flere vanskelige ruter på den godt 40 m høje væg, og der er
gode muligheder for at træne i klatringens teknik. Det skal bemærkes at
klippen er ru som sandpapir og smitter af i regnvejr. Efter nærmere kon-
takt sendes en venlig tanke til Kullen.

Planmæssig hjemkomst søndag aften og ugen efter Hannoverklatrernes gen-
visit på Kullen.

Jens Wolff.

22




![page23.jpg](/1970/DB-1970-6/page23.jpg)
Bjergskolernes vinterprogram
Osterreichischer Alpenverein, Bergsteigerschule, Innsbruck, Wilhelm-
Greil-strasse 15, Østrig.

Der afholdes skikurser for begyndere og viderekomne på forskellige OAV-
hytter, pris: OS 1180 - 1440 incl. kost og logis.

Grundkurser i alpint turløb og højalpint gletscherskiløb, pris: OS 1280 incl.
kost og logis.

Desuden afholdes en række Tourenwochen i forskellige områder i Østrig,
Schweiz og Italien, pris: OS 860 - 1650 excl. kost og logis.

Hochgebirgsschule Tyrol, A 6020 Innsbruck, Leopoldstrasse 26, Østrig.
Grundkurser i højalpint skiløb, pris: OS 2150 incl. kost og logis.

Tourenwochen i Østrig, Schweiz og Italien, pris: OS 2050 - 2800 incl. kost
og logis.

Alpinschule Innsbruck, 6010, Innsbruck, Postfach 33, Østrig.

Grundskole i skiløb, pris: OS 1994 - 2144 nogle incl. kost og logis andre
excl. kost og logis.

Programmerne vil være fremlagt ved Åbent-hus- møderne.

Aftenskolekursus i bjergbestigning
og brævandring

Dansk Fjeldvandrerklub har i efteråret afholdt kursus i fjeldvandring i Søl-
lerød og Lyngby kommune. Til foråret vil Dansk Bjergklub fortsætte dette
kursus med emner som gletschervandring , bjergklatring, udrustning, gletscher-
lære og geologi. En week-end på Kullen vil også indgå.

Interesserede bedes melde sig til klubbens sekretær, Peter Franke, som

da vil sørge for tilsendelse af aftenskoleprogrammet. Kurset forventes på-
begyndt i begyndelsen af januar.

Ekstrameddelelse fra Afd. Vest

Den 27. november kl. 19.30 afholdes åbent-hus-aften hos Esther Skov,
Egebjergvej 105, Brabrand.

Carlos Ziebell fortæller og viser billeder fra Østgrønland.

23




![page24.jpg](/1970/DB-1970-6/page24.jpg)



