
---
title: "Dansk Bjergklub 1995 nr. 4"
date: "2022-10-29"
draft: false
tags: ["1995"]
thumbnail: /1995/DB-1995-4/page1.jpg
---

![page1.jpg](/1995/DB-1995-4/page1.jpg)
Dansk Bjergklub
4-95




![page2.jpg](/1995/DB-1995-4/page2.jpg)
Dansk
Bjergklub
nr. 4 - 1995
44. årgang

Indholdsfortegnelse:

Henrik Koch

Danali, The High One
Poul Breil-Jensen
Dårligt vejr på Danali
Erik Pontoppidan
Solopgang på Java
Claus Virmer

Volcan Sangay

Lars Billekop

Utropiske dage

Vivi Hansen

The wet Westcoast
Sheila Ingemann Jensen
Just do it

Christian B. Skipper
The father and the sons
Søren Fonsbøl

Regn i Nåfels

Peter Harremoés
Rutebygning - så let er det

Forsidebillede:
Foto: Adam Wilson
Vivi Hansen på Maskulingen 8-. Syltøye.

Udgivet af:
Dansk Bjergklub
Østbanegade 17 st. th 2100 Kbh Ø

Redaktion:

Henrik Ljunggreen 4466 4662
Kim Crolly 3117 4247
Christian Skipper 3124 7757

Næste nummer af Dansk Bjergklub udkommer
ca. 5 December. Stof sendes til Henrik

Ljunggreen, Jonstrupvej 244 A 2750 Ballerup.

Skal være os i hænde senest 5 November.

Tryk: Skou & Madsen Eftf. ApS.
Kopi af artikler tilladt, hvis kilde angives.
ISSN 0900 - 4076

Dansk Bjergklubs bestyrelse

Formand

Jan Bønding 3543 4710
Østbanegade 17 st.th 2100 Kbh. Ø

Sekretær

Henrik Ljunggreen 4466 4362
Jonstrupjej 244 .1 2750 Ballerup

Kasserer

Christian Tømqyvist 3644 1004
Hyttevært

Jacob Hertz 3120 2407
Uddannelseskoordinatorer

Peter Harremoés 3156 4171
Asger Vestergård 8610 1108
Klatrevægskontakt

Ole Brudsø 3139 8396
Klubbens giro nummer. 9079858
Klubbens lokaler og bibliotek

"Valdemarsgade 33 kld. 1665 Kbh.V.

Åbent hus hver Torsdag kl.20-22

bortset fra ferier og helligdage

Bibliotekar. Henrik Jessen Hansen

Klubhytte. Ved Skåret i nærheden af Mølle.

Afd. Vest Bestyrelse

Sekretær

Erik Karlsen 8611 2837
Kastanievej 31, 8260 Viby J.

Kasserer

Jens Cristian Nielsen 8610 4101
Ivar Huitfeldtsgade 57, 8200, Århus N
Bibliotekar

Peter Fast Nielsen 8628 3036
Klatrekontakt og udstyrsforvalter

Mette Christensen 8619 4650
Turkoordinator

Torben B. Redder 8618 0301
Kristian Kaltoft 8612 4586
Klublokaler afd. Vest

Trøjborgvej 75 F, 8200 Århus N. Åbent hus

hver tirsdag kl. 19-22,

bortset fra ferier og helligdage.

Københavns Klatrekiub-kontaktpersoner.
Sundholmsvej 6-14 bygning D, 2300 Kbh S.
Åbent dagligt 17-22. Weekend 12-18. 3154 6367
Hakon Jensen 4053 4056
Michael Bergmann 3155 7571
Rasmus Lund Jensen 3174 4321

AG-kontaktpersoner.

Ame Mortensen 4030 5794
Jan Mathome 4499 9909
Martin Tomlinson 3879 1619

Århus Klatreklub-kontaktpersoner.
Trøjborgvej 75 F, 8200 Århus N. Åbent

Lør-søn 12-16, man 15-18, tir 19-22, ons 15-20.
Stig Pallesen (formand) 8618 4450
Jens Christian Nielsen (kasserer) 8610 4101
Asger Vestergaard 8610 1108





![page3.jpg](/1995/DB-1995-4/page3.jpg)
Dansk Bjergklub

Nu er sommerferien ved at være overstået, og jeg håber I alle har haft mange gode
oplevelser, som vi glæder os til at høre mere om i forbindelse med klubaftener. Det er
jo nu meningen at disse aktiviteter i Valdemarsgade fremover skal drives af en ny
afdeling af bjergklubben på samme måde, som Afdeling Vest gør dette i Århus. Den
nye afdeling tænkes stiftet 5-10-1995 kl 20.00 i Valdemarsgade, jeg håber, at der møder
mange frem hertil. Det er mit håb, at aktiviteten i Valdemarsgade vil øges i forbindelse
med denne strukturændring.

Vi har fået en afgørelse fra Naturklagenævnet i vores ankesag angående klatreforbuddet
på Helligdomsklipperne på Bornholm. Afgørelsen går os desværre klart imod. Forbuddet
bliver ikke hævet, og ejeren Danmarks Naturfond kan endog ikke mere give os tilladelse
til klatring. Dette sidste har dog næppe nogen større praktisk betydning, da vi næppe
havde fået en sådan. Afgørelsen baserer sig primært på en fortolkning af nogle
fredningsklausuler fra begyndelsen af århundredet angående offentlighedens adgang til
området. Naturklagenævnet finder ikke at vores aktivitet er omfattet af denne
adgangsret. I anden række på grund af en vurdering af at vores klatring vil skade
bevoksningen i strid med klausulernes beskyttelse af bevoksningen.

Vi fik i forbindelse med sagen en varm støtte i vores synspunkter fra Friluftsrådet, men
på trods heraf alligevel den negative afgørelse.

Bestyrelsen vurderer nu i samråd med Friluftsrådet, hvad vi kan gøre for at hindre at
klatreforbud breder sig, og om Bjergklubben eventuelt skal lade afgørelsen prøve ved
Østre Landsret.

Vi har desværre igen problemer med oprydning og rengøring af hytten på Kullen; det
er nødvendigt, at der efter hvert besøg foretages bortskaffelse af affald til beholdere ved
indkørslen, afvaskning af borde herunder køkkenbord og komfur samt fejning af gulv.
Det kan ikke være meningen, at enkelte medlemmer snyder for dette, så andre næste
weekend skal befinde sig i en regulær svinesti. Det forekommer nu også, at enkelte
anvender selve grunden som lokum med deraf følgende lorte og papir, hvor det
egentligt er meningen, at der skal stå telte. Vi har også fået klager fra naboerne på
grund af dette. Alle toiletbesøg henvises til de på grunden opstillede lokummer Marco
og Polo. Vi skulle jo nødigt til at have problemer med Sundhedsmyndighederne på
grund af dette. Efter et nyligt besøg af skorstensfejeren er der nu udstedt
ildtændingsforbud i ovnen på grund af problemer med røgrørets placering. Dette er vel
heldigvis endnu ikke noget problem og vi må selvfølgelig se at få dette løst inden
fyringssæsonen starter.

Jan Bønding




![page4.jpg](/1995/DB-1995-4/page4.jpg)
Denali, The High One
Dansk Denali Ekspedition 1995

Henrik Koch

Vi var klar - så klar man kan blive, når
rygsækkens indhold er blevet gennemgået
3 gange; når "peak fee" er blevet betalt
og når Bradford Washburn, første-
bestigeren af West Buttress (1951) har
givet os de sidste personlige råd om
ruten. Vi manglede bare et par timers
klart vejr, så ekspeditionen kunne blive
fløjet ind til Kahilma  basecamp;
udgangspunktet for bestigningen af West
Buttress på Mount McKinley. Efter 6
dages regnvejr og ulidelig ventetid var
himlen fuldstændig blå, klar til take-off.
K2 Aviation var parate til at flyve
vores lille ekspedition til basecamp, en
tur på 45 minutter. Da det lille Cessnafly
forlod startbanen tårnede dette enorme
bjerg frem fra horisonten; Denali, The
High One. 6194 meter, næsten 1000
meter højere end de nærmeste toppe.
Efter landingen på gletscheren
nær basecamp bestod de næste 4 dage i
en skitur frem mod advanced basecamp
(ABC) i 3350 meter (11.000 ft.). Turen
foregik i et utroligt flot gletscher-
landskab. Grundet den lange tilgang
medbragte vi hver især 65 kilo mad og
udstyr fordelt i rygsæk og på slæde.
Blandt de andre ekspeditioner på bjerget
blev vi betragtet som en letvægtsgruppe!
Tilgangens relative lethed blev sat
i relief, da Jason, en amerikaner fra Utah,
fik konstateret HAPE (væskeudtrækning
i lungerne) i ABC. Hans kammerat
bemærkede  tragikomisk, at Jasons
vejrtrækning lød, som når man suger det
sidste op fra bægeret af en milk shake.
Dette kombineret med opkastning af blod

gjorde evakuering til lavere højder
uundgåelig. Trist. Baggrunden for
højdesygen er bl.a. den tætte beliggenhed
på Nordpolen, hvor det lavere
atmosfæriske tryk medfører en relativt
tyndere luft end i tilsvarende højde i
andre bjergkæder.

Fra ABC startede den egentlige
bestigning. Vi begyndte at fragte mad op
til den første højdelejr i 4350 meters
højde (14.300 ft.). Ruten passerede det
berygtede "Windy Corner," som da vi
rundede hjørnet viste sig fra sin gode
side: -15C og en vedvarende vind på 15
m/s. Koldt var det nu for en normal
lavlandsdansker som mig, selvom Klaus,
tidligere medlem af Siruspatruljen, mente,
at nu artede vejret sig blot som forventet.
Solopgangen over Windy Corner
fortrængte alle tanker om kulden, da den
åbenbarede udsigten over Alaskas
vidtstrakte tundra med glinsende floder
indrammet af lavthængende skyer.

Efter endnu et læs mad var vi
velankommet til første højdelejr. Her
begyndte bygningen af snemure omkring
teltene til beskyttelse mod de nok så
berygtede Alaskastorme. Med ingeniør-
mæssig omhu overvågede Poul
konstruktionen af dette fæstningsværk.
Herefter startede akklimatiseringen, hvor
tiden bl.a. blev fordrevet med at betragte
udsigten til bjergene Mount Foraker og
Mount Hunter, som sammen med Denali
indgår i Alaskas berømte triologi. Mads
og jeg brugte mange ledige stunder på at
udse os mulige ruter på disse toppe og
diskutere eventuelle bestigninger.




![page5.jpg](/1995/DB-1995-4/page5.jpg)
Foto: Klaus K. Andersen Henrik og Mads på vej mod Danali Pas.




![page6.jpg](/1995/DB-1995-4/page6.jpg)
Ligeledes besøgte vi vores amerikanske
naboer fra Colorado, som var så fulde af
"shit" og godt humør, at et ethvert
optræk til højdedepressioner var umulig.
På den 2. akklimatiseringsdag blev vi
ramt af en moderat Alaska hyler.
Stormen betød, at selv et besøg på den
udgravede latrin bogstavelig talt blev en
lille ekspedition i sig selv påkrævende
som minimum gore-tex,  dunjakke,
overtræksluffer og skibriller. Trods denne
udrustning nåede Mads at få
overfladeforfrysninger på hænderne, da
han en dag "sad" lidt for længe på wc'et.

Fire lange dage og mange kortspil
senere begyndte vejret at klare op og
vores tanker atter at koncentrere sig om
den videre færd mod toppen. Grundet
den lange akklimatisering valgte vi at
fortsætte i alpin stil med minimum af
udstyr til den sidste højdelejr før toppen.
Et telt blev efterladt, et 3-personers telt
til fire mente vi var tilstrækkeligt ligesom
bøgerne blev liggende i første højdelejr.

Nu startede den egentlige klatring
i form af en 45? 200 meter isvæg, som
nok er sin udfordring med 25 kilos
rygsække og en sløv vandreøkse. Men
som altid i Amerika er det "forbudt" at
udsætte sig for fare, og isvæggen er
derfor forsynet med fixreb. De 200 meter
is blev derfor til en lettere anstrengende
lektion i jumaring - eksistensen af
fixrebet fremkaldte udbrud af spredt
mishag og lettelse på samme tid. Derefter
fulgte 400 højdemeter klatring på selve
"West Buttress graten," som også er
Tutens navn. West Buttress er en markant
grat som falder cirka 5-700 meter til hver
side. Under et hvil bestemte Mads'
sportsdrik sig for at forsvinde ud over
kanten, hvorefter den fuldstændig
forsvandt for vore blikke, før den
dukkede op på gletscheren 700 meter

længere nede.

Klatringen var til tider interessant,
da graten ligger i 5000 meters højde og
eksponeringen ofte er voldsom. Rent
teknisk er udfordringerne imidlertid
overkommelige. Udsigten fra graten gav
os desuden mulighed for at overskue det
mest af ruten 3000 meter under os.
Efterhånden kunne vi også se nogle af de
store kommercielle ekspeditioner, som
bjerget på godt og ondt er kendt for. Da
vi var startet meget tidligt på sæsonen
undgik vi fuldstændigt det cirkus, som
senere opstår, når enhver amerikansk
alpinist (samt Rambo-familiefar) forsøger
at besejre det højeste bjerg i
Nordamerika.

Endelig kom vi efter 9 timers
klatring med en del pusten og
hyperventilering totalt udmattede frem til
den sidste højdelejr i 5200 meters højde.
Trods de mange akklimatiseringsdage i
den foregående højdelejr blev vi alle
ramt af højdesyge varierende fra let
hovedpine og appetitløshed til kvalme,
koldsved og  Diamox krævende
behandling (højdemedicin). "Højdein-
fluenzaen" ramte på tværs af alder,
kondition og spisevaner - en sælsom
virus.

Som altid på Denali var det også
i denne lejr nødvendigt at bruge et par
timer på at beskytte vores lejr mod en
eventuel ny storm. Den efterfølgende dag
blev brugt til generel afslapning og
akklimatisering før det endelig topforsøg.

Herefter udbrød den tredje storm,
mens vi var på bjerget. Denne gang var
vi meget vindeksponerede grundet den
høje beliggenhed af vores lejr, og
vindstødene lød da også, som om
Danlink godstoget kørte forbi udenfor.
Da vi atter fik kontakt med omverden
hørte vi om et schweizisk team med




![page7.jpg](/1995/DB-1995-4/page7.jpg)
Pi =&

Foto: Mads Grandlien





![page8.jpg](/1995/DB-1995-4/page8.jpg)
himalaya-erfaring, som havde forsøgt at
trodse stormen, men som måtte
nødbivuakere og efterfølgende flygte fra
bjerget med minder om den værste storm

nogensinde.
I teltet lå vi naturligvis og
overvejede vores chancer for et

topforsøg: god akklimatisering, stadig ca.
1000 meter til toppen, endnu et berygtet
crux på ruten bestående af en skæv
travers over et lavinefarligt sneområde.
Acceptable odds som under gode forhold
skulle give en nogenlunde chance for et
succesrigt topforsøg.

På 3. dagen i højdelejren var der
en kortvarig opklaring i vejret. Mads
forsøgte sammen med vores japanske
naboer et forkølet forsøg mod toppen.
Topforsøget blev afbrudt efter en time
grundet umulige forhold.

4. dagen vågner vi med solskin på
teltet. Dagen for det endelig topforsøg er
oprundet. Efter en langsommelig
snesmeltning er vi alle klar. Luften
udenfor teltet er klar og frisk, men
afslører en temperatur på minus 30?C.
Da vi begiver os mod toppen knirker
sneen sprødt under vores isolerende
overboots og steigeisen. Langsomt
tiltager vinden fra en let kuling til

orkanagtige vindstød.  Ekstrafleece,
ansigtsmasker og dunluffer findes frem,
kulden er bidende grundet den

voldsomme vindafkøling. Vi fortsætter.
På den delikate snetravers foregår intern
kommunikation ved hjælp af tegnsprog,
da al samtale er umulig grundet vinden.
Langsomt overvinder vi forhindringerne
og nærmer os Denali Pas i 5550 meters
højde. Vinden er ubarmhjertig og fingre
og tæer er allerede følelsesløse - da
fygningen tillige tiltager og skaber white-
out forhold, indser vi det umulige i vores
foretagende. Vi vender om. Endnu et

topforsøg falder for den uberegnelige
faktor, der hedder vejret. Da vi atter
kommer tilbage til lejren står skuffelsen
malet i vores ansigter. Vores japanske
naboer taler om en flot og stærk
præstation vejret taget i betragtning - vi
tænker kun på toppen.

Tilbage i den første højdelejr i
4350 meter revurderer vi situationen.
Tiden, forsyningerne og heldet er for
alvor ved at rinde ud. I de tre uger
ekspeditionen har været på bjerget er kun
2 ud af 8 ekspeditioner nået til toppen.
Heraf er en person omkommet og en
anden hårdt kvæstet. Balancen mellem
succes og fiasko er hårdfin.

Ekspeditionen beslutter at forlade
bjerget - undtagen Mads, som med sin
jernvilje vælger at forsøge igen. Med
sammenskrabet mad til næsten en uge
klatrer Mads tilbage til den øverste
højdelejr. I et langt solopush når Mads
17. maj toppen. Den første rent danske
ekspedition har besteget Nordamerikas
højeste top.

For et godt samarbejde takker vi
følgende:
Udstyrskonsulent Anders Højer,
Friluftsland

Ernæringskonsulent Anders Mikkelsen,
NutriCom

Produktsponsor Å nette Jacobsen, Bausch
& Lomb

Produktsponsor Carrera Skibriller




![page9.jpg](/1995/DB-1995-4/page9.jpg)
o e e o e
Dårligt vejr på Denali
Hvordan overlever man ti døgn i en arktisk snestorm lige
under toppen på Nordamerikas højeste bjerg ?

Poul Breil-Hansen

Snestormen får det til at lyde, som om
vi camperer i det indre af en vulkan i
udbrud. Alt er vådt og iset, soveposen
er halvvejs klasket sammen og
termometeret vibrerer på skalaen et sted
under de 30 minusgrader. Jeg må grave
mig gennem fygende pulversne for blot
at komme ud af teltet, og det er ren
Charlie Chaplin at finde vej gennem
snestormen og den meterdybe nysne
over til køkkenet.

En herrestorm i Alaska:

Vi befinder os i Alaska på "verdens
koldeste bjerg" Mount McKinley, 6194
meter, eller Denali, som det hedder
lokalt. På 9. døgn er vi fastlåste 900
højdemeter under toppen fanget af en
rigtig Denali-storm. Ni døgn i komplet
white out, hvor elementerne får frit løb,
og alt kan ske. Vi er ti mænd, ni
amerikanere og én dansker, som havde
en drøm om at bestige og overskride
bjerget. Men sådan skulle det ikke gå.

I stedet ligger vi her og bider os fast i
sneen, vi forsøger at grave teltene ned i
læ, så vinden ikke skal rive dem fra
hinanden eller bære dem og os med ud i
det store hvide ingenting. Vejret er
seriøst på Denali, og bjerget er godt i
gang med at udfordre os på en helt
anden måde, end vi havde regnet med.

Iglooen bryder sammen:

Vores igloo til køkkenet har givet op i
nattens løb, jeg prøver forgæves at få
gang i vores fire benzinbrændere, men

forsøgene blæser ud. Vinden er skruet
op på kastevind med orkanstyrke og
kommer fra alle retninger, fygesneen
pisker huden og trænger ind over alt.
Alt bliver til føjelig modellérvoks i
hænderne på hr. storm og fru vind, det
er som at dæmme op for et Atlanterhav
i syndflodsstemning.

Jeg får hjælp af Jim, 35-årig pilot fra
Boston-kanten og en mand som kan
bruge en skovl. Vi graver et nyt
køkken, reparerer, skifter fyrtøj. Efter
fire timer med stærk kulde, vind og
blåfrosne hænder er morgenmaden ved
at ligne noget.

Muskler og livsmod:

Ni døgn i et telt med minus 20-40
grader, i 5300 meters højde, tre meter
nysne i døgnet og vindstyrker på 130
km/t kræver ikke det bjergbestigere har
mest af, nemlig muskler, teknisk viden
og fart-over-feltet. Her er brug for helt

andre talenter såsom tålmodighed,
selvdisciplin,  angstbearbejdning og
livsdrift.

Hvis man ikke passer på, bliver
fysikken og psyken nedbrudt
forbavsende hurtigt. Det er vigtigt at få
motion ved at bruge sneskovlen, justere,
reparere og lave mad. Det er vigtigt at
drikke og spise tilstrækkeligt, selv om
det betyder ubehagelige toiletbesøg. Og
det er vigtigt at holde sig i humør og
være konstruktiv, hvilket kræver, at man
kender sig selv og de psykologiske




![page10.jpg](/1995/DB-1995-4/page10.jpg)
mekanismer, som påvirker positivt og
negativt.

Ned med flaget:

Man kan forberede sig på meget, men
hvordan forbereder man sig på at ligge
underdrejet ti døgn i en snestorm ?
Faktum er, at vores gruppe ikke var
forberedte, og at mere end halvdelen af
gruppen var alvorligt svækket, da de
endelig efter ti døgn skulle rejse sig og
yde et stykke hårdt arbejde med 35 kilo
på ryggen.

Vi gik ned med flaget, og det lærte vi
en masse af. Min pointe efter denne
ekspedition er, at lige meget hvad man
foretager sig her i livet, kan man ikke
klare sig med bare at være mand,
drengerøv og muskelbundt; man må
også være menneske, og man skal lære
at finde og bruge sin følsomhed i stedet
for det modsatte, de fleste lader sig i
virkeligheden styre af deres følsomhed.

Snestormens hverdag:

Jeg fandt hurtigt ud af, at det var vigtigt
at analysere mit velbefindende for at
finde ud af, hvad som var vigtigt for
min krop og psyke for at beholde den
nødvendige friskhed.

Jeg fandt frem til fem forhold, som
var vigtige for mig. Jeg forsøgte at
strukturere mit døgn i søvn og
aktiviteter, jeg lavede et slags praktisk
ordensreglement for mig selv, jeg gjorde
en bevidst indsats for at arbejde med
mine følelser, jeg sørgede for at arbejde
hårdt for fællesskabet og jeg gav mad
og drikke stor opmærksomhed.

Apatien breder sig:

Om sommeren nær polarcirklen bliver
det aldrig nat; men jeg fandt ud af, at
det var vigtigt for mig at strukturere

10

døgnet, så jeg kom ind i en rytme, hvor
jeg følte der skete noget, og at tiden fik
fylde. Fornemmelsen af at der skete
noget var vigtig for ikke at synke
tilbage i en passiv dvaletilstand, som
virker som en ond cirkel, der meget
hurtigt breder sig til og pacificerer hele
fysikken og de mentale kreativitets- og
initiativcentre.

Man bliver sløv og apatisk, og det
blev de fleste i gruppen ret hurtigt. Jeg
tillod mig selv at sove otte-ni timer,
hvorefter jeg stod op, lavede
morgenmad, gravede telte fri og
justerede barduner. Jeg sørgede for at
anstrenge mig selv, så en pause var
velkommen, hvor jeg læste, dagdrømte
eller skrev dagbog. Den blev så afbrudt
af middagsarbejde med sneskovlen og
"a hot one" til frokost, og så igen grave
telte fri af sne.

Alt gik op i sne:
På de få sekunder det tager at møve sig
ind i teltet og få lynet til igen, bliver alt
inde i teltet dækket af fin pulversne,
som bliver våd, og så begynder man at
fryse. Husordenen i det lille telt går op i
hat og briller, hvis man ikke hele tiden
børster og renser og ordner og rydder
op. Jeg brugte timer hver dag på at
sørge for, at teltet og mit udstyr var
rimelig rent, og at jeg hele tiden havde
styr på, hvor alt befandt sig. Det holdt
mig ovenpå og i rimeligt humør.
Pauserne mellem arbejdet tilbragte jeg
i soveposen, jeg sørgede for ikke at
sove, og for at pauserne ikke blev
længere end to timer ad gangen.

Tænk positivt !

Det er uhyre demoraliserende morgen
efter morgen at vågne op til det samme
sindsygt rasende stormvejr, hvor man




![page11.jpg](/1995/DB-1995-4/page11.jpg)
Foto: Poul Breil-Hansen Mount Foraker med "frakke på".

1





![page12.jpg](/1995/DB-1995-4/page12.jpg)
intet kan gøre, men blot se på at bunken
med mad bliver mindre og mindre, og
stemningen mere og mere tyndslidt. Det
er også angstfremkaldende, vil vi
overleve ? Er der mad nok ? Hvis
stormen kan vare en uge, hvorfor så
ikke tre uger ? Men man må forsøge at
abstrahere sine tanker og følelser fra
angsten, fylde hjernen og hjertet med
tålmodighed og øjne det interessante og
positive i situationen uden at henfalde
til apati og resignation.

Jeg gjorde en indsats for at tænke
tanker, som skabte konstruktive følelser
og ikke destruktive depressive
sindstilstande.

Uden mad og drikke:

Det sidste punkt i ABC'en for at
overleve en snestorm på ti døgn er
noget så banalt som mad & drikke. I
5300 meters højde er det essentielt at
drikke mindst tre-fire liter i døgnet,
kroppen kræver så meget vædske for at
kunne transportere og udnytte nærings-
stofferne. Ligeledes er det altafgørende,
at blodsukkeret og glycogen-depoterne
får nye forsyninger af kulhydrater
mindst to-tre gange i døgnet.

Min teltmakker Burt, som var en
bomstærk bjørn på veltrænede 90 kilo
fra Los Angeles, drak ikke mere end to
liter i døgnet. Han fandt hurtigt ud af, at
drikke betød toiletbesøg, og bare dét at
krybe ud af teltet, når det blæser ti
pelikaner og brillerne er sneet til inden
fødderne har forladt teltet, det er ikke
sjovt. Da de ti døgn var gået knækkede
han simpelthen sammen under den
tunge rygsæk, bjørnen var blevet til en
syg hare med blanke øjne og slappe
arme.

Maden på et bjerg er ikke spændende,
man mister madlysten, men det gamle

12

ordsprog "uden mad og drikke du'r
helten ikke" gælder for bjergene mere
end nogen andre steder.

En ende på mareridtet:

Da mareridtet på 11. dagen blev afbrudt
af en velsignet klar himmel, og lyden af
vulkanudbruddet blev afløst af en
larmende stilfærdig brise, fik vi pakket
lejren sammen.

Situationen var alvorlig, vi havde
næsten ikke mere mad, og gruppens
formkurve var kritisk; men sjældent har
jeg haft en så smuk oplevelse af Moder
Natur. Sollyset var overvældende, det
var så klart, at vi kunne se ulvenes og
rensdyrenes tundraskove 100 kilometer
væk, bjergene og gletcherne svævede
rundt som små bløde skyer under mine
fødder, udsigten og lyset var gud-
dommeligt.

I tre døgn tumlede vi på vores
klodsede snesko ned af bjerget ned til
mindre vind, mindre sne og mindre pres
på de indre følelses- og stressorganer.

Hierarki på hovedet:

Fire dage senere sad vi bænket om
bordet på Fairview Inn i den lille fisker-
og skovarbejderflække Talkeetna. Der
var Alaska Ale i glasset og grillet
kæmpelaks, bagte kartofler og frisk salat
på tallerkenen. Ansigterne var pyntet
med forsigtige smil, indadvendte blikke
og undvigende øjne; der blev skålet
med ølglassene, men vores indre var
tydeligt rystede over oplevelsen, som
var gået dybt ind hos de fleste.
Flovheden lurede hos flere, og
ydmygheden var tydelig hos alle.

Før vi gik på bjerget, var det nyrige
advokat Burt fra Los Angeles,
underdirektør Leo fra medicinalbran-
chen i Philadelphia og triathlonstjernen




![page13.jpg](/1995/DB-1995-4/page13.jpg)
Dave fra Denver, som førte ordet og
styrede slagets gang. 24 stormfulde
dage senere var hierarkiet vendt 180
grader. Burt, Dave og Leo var ikke til
at få øje på, som vi sad rundt om bordet
på den rustikke beværtning; når de

Foto: Poul Breil-Hansen

endelig sagde noget, var der
forsigtighed i stemmen og en helt ny
åbenhed i blikket. Stormvejret på Denali
havde slidt på teltdugene, men det
havde også slidt på sjæl og selvagtelse
hos de fleste i gruppen.

Stilhed efter stormen.

13




![page14.jpg](/1995/DB-1995-4/page14.jpg)
Solopgang på Java

Erik Pontoppidan

I marts/april 1995 rejste jeg rundt i
Indonesien i 4 uger. Turen var utrolig
spændende, men jeg havde besluttet
allerede hjemmefra, at en lille smule
bjergvandring skulle der være. Venner og
bekendte + rejsebeskrivelser pegede hen
imod, at en tur til vulkanen Mt. Bromo
på Java ville være den helt store
oplevelse. Det viste sig ikke at være helt
forkert - for ikke at sige: Det blev en af
mine allerstørste bjerg-oplevelser!

Jeg havde købt en returbillet til Bali + et
par dage på et hotel på øen. Resten af de
4 uger var helt mine egne; og som altid
viste det sig også denne gang, at det,
man selv planlægger, ofte bliver de
største oplevelser. Arrangerede ture
sløver som regel sanserne, fordi man
bliver pakket ind i en tryghed og
passivitet, som får oplevelserne til at
ligne en film gennem turistbussens
tonede ruder.

Torsdag den 23. marts 95

Java er en utrolig stor ø og tilmed et af
verdens tættest befolkede områder. For at
komme til Java fra Bali, skal man først
til færgestedet Gilimanuk på Vest-Bali.
Herfra går der færger over til Ketapang
på Java hver halve time. Turen varer ca.
et kvarter, og undervejs har man på en
gang. udsigt til Stillehavet mod nord og
det Indiske Ocean mod syd. Kigger man
på en globus vil man opdage, at hvis
man sejler mod syd herfra, vil den første
landkending, man får, være isbjergene
ved Antarktis. Det er da meget
tankevækkende, når man står her og

14

sveder i tropevarmen!

På Java sætter vi os ind i en ny bus og
kører videre mod vest. Det er svært at
fatte, at vi nu er på Java. For fremtiden
vil jeg i hvert fald tænke på alt andet end
kaffen fra Irma, når jeg hører navnet!
Bussen kører gennem store løvskove,
som leder tanken hen på de danske skove
om sommeren. Senere kommer vi
gennem tæt befolkede områder med
rismarker, sukkerrør, bananer og meget
andet. Her svarer virkeligheden langt
bedre til forventningerne: Bønder på
markerne med kegleformede hatte,
oksetrukne  kærrer, rickshaws og
mennesker overalt. På mit kort over Java
finder jeg buen Situbondo, som vi kører
igennem. På kortet er den markeret som
en ubetydelig prik blandt mange, men
den viser sig at være en provinsby med
ca. 75.000 indbyggere. På tilbagevejen
fra Mount Bromo tilbragte jeg en dag i
denne by og fik en af mit livs store
oplevelser. Jeg så ikke en eneste turist
hele dagen men blev til gengæld mødt af
en enestående venlig og gæstfri
befolkning. Forklaringen på de
manglende turister skyldes formentlig, at
Situbondo hverken har gyldne
sandstrande eller historiske
mindesmærker og derfor ikke er omtalt i
nogen turist-reklamer.

Bussen kører nu videre langs Java-
havet på Nord-Java. I skumringen og
nattemørket kan vi se i hundredevis af
lys ude på vandet. Det er fiskerne i deres
små udriggerkanoer, som er taget på
arbejde. Efter mange timers kørsel
passerer vi endnu en beskeden prik på
mit kort: Byen Probolinggo, som jeg vil




![page15.jpg](/1995/DB-1995-4/page15.jpg)
Foto: Erik Pontoppidan Området omkring krateret er smugt og frodigt.

15




![page16.jpg](/1995/DB-1995-4/page16.jpg)
vurdere er på størrelse med Århus. Java
er unægtelig en stor ø! Derfra kører vi
ind i landet, og omsider begynder bussen
at kravle opad. Det er også på tide, for
Mt. Bromo ligger ikke mindre end 2.383
meter over havet.

Da vi stiger ud af bussen efter et utal af
hårnålesving, er det blevet mærkbart
køligere. Vi skal nu overnatte på et
beskedent herberg, som skal være
"basislejr" for morgenens bestigning.
Klokken er ca. 22 da vi når frem, og vi
aftaler vækning kl 3 næste morgen.

Fredag den 24. marts 95

Kl. 3.30 om morgenen kravler bussen de
sidste 6 km op ad den smalle vej. Det er
stjerneklart, og den aftagende måne
ligger som en båd højt oppe på himlen.
Fra bussen bevæger vi os til fods ud ad
en ujævn sti med lommelygter - først
opad, senere ca. 100 meter nedad.
Vulkanen Bromo består nemlig af et
mindre krater, som ligger inden i et langt
større krater, og vi er nu på vej ned ad
den yderste kraterrand. Et par kilometer
borte kan vi i måneskinnet se en hvid
røgsøjle stige op mod nattehimlen.
Bromo er nemlig stadig særdeles aktiv -
faktisk en af Indonesiens mest aktive
vulkaner. For et par uger siden havde den
et mindre udbrud, har vi fået at vide.
Lidt senere bevæger vi os hen over en
stor, flad lava-slette, som ligger mellem
de 2 kratere. Røgsøjlen fra vulkanen
kommer nærmere og nærmere, og til
sidst kravler stien stejlt op ad den
inderste kraterrand. Det er nu begyndt at
lysne i øst. I tusmørket når vi op på
randen af krateret, og her møder os et
fantastisk syn: Ca. 50 meter nede lyser
ilden fra jordens indre op i tusmørket, og

16

lyden dernedefra minder mest af alt om
den hyggelige buldren fra en god,
gammeldags kakkelovn! Himlen bliver
stadig lysere i vekslende farver, og en
times tid efter det første morgenlys står
solen op - med voldsom fart, fordi vi er
så nær ved ækvator.

Udsigten er svær at beskrive. Men for
et stykke tid siden så jeg en animeret
film i Tyge  Brahe-planetariet i
København, som viste en tænkt flyvetur
hen over Mars' overflade. Det er i
øjeblikket det nærmeste, jeg kan komme!

Jeg går hele vejen rundt om Bromos
indre krater - en tur på en times tid, for
det går meget op og ned. Under
rTundturen bliver jeg nødt til at skifte
film, for jeg har været så fascineret af
sceneriet, at jeg har skudt næsten 36
billeder af på kort tid.

Da jeg kommer tilbage til kørevejen,
beslutter jeg mig til at blive hele dagen
heroppe og indlogerer mig på et billigt
home-stay nær kraterranden: 24 kroner
for et udmærket værelse incl. morgenmad
- og så er her oven i købet hyggeligt,
med græssende køer lige uden for døren
og mange inspirerende rygsæk-turister.
Det viser sig at være et rigtig godt valg.
For uden for vulkan-sceneriet ligger der
et stort, frugtbart og malerisk område
med smålandsbyer, hvor der dyrkes
grøntsager. Heroppe i over 2.000 meters
højde på Java dyrker man kål i stor stil,
og markerne ligner køkkenhaver med en
masse andre kendte og ukendte afgrøder.
Folk er utrolig venlige overalt, og der er
ingen skumle bagtanker bag deres
opførsel. Her er der ikke noget med at
plage turisterne for at få afsat en masse
ligegyldige souvenirs og andre varer, som
man alligevel ikke har brug for.

Lørdag den 25. marts 95




![page17.jpg](/1995/DB-1995-4/page17.jpg)
Lige nu sidder jeg på mit hotel i
Situbondo på Java med et glas indonesisk
whisky og prøver at fordøje mine
oplevelser. Jeg er blevet vist rundt i byen
og inviteret hjem til en engelsklærer og
har besøgt hans familie og et par af hans
elever. Bagefter satte vi os ud på byens
torv med en øl og så på mennesker. Det
myldrede med folk alle vegne. Her på
Java er man muhammedanere i
modsætning til Bali, hvor næsten alle er
hinduer. Men det er en mild form for
muhammedanisme. Blandt andet er
kvinderne ikke tildækkede som i de fleste
arabiske lande i Mellemøsten, men de
nøjes med at have et tørklæde om
hovedet. Og her kl. 21 om aftenen er der
lige så mange kvinder som mænd på
gaderne. Midt på torvet sad der to mænd
og spillede skak med et stort antal

Foto: Erik Pontoppidan

tilskuere.

Det har været en fantastisk dag. Jeg tror
ikke, at jeg på nogen af mine rejser har
mødt en venligere befolkning end her i
Indonesien. I morgen vil jeg tage tilbage
til Bali, og den sidste uge af ferien skal
bruges til et besøg på naboøen Lombok.
Her trækker blandt andet Indonesiens
trediehøjeste bjerg Gunung Rinjani på
ikke mindre end 3.726 meter! Efter
sigende skal det være vanskeligt at
bestige på denne tid af året, men det er et
helligt valfartssted for tusinder af
pilgrimme på grund af nogle varme
kilder nær toppen. Og ikke nok med det:
Ca. 200 meter under den øverste
kraterrand ligger der en stor,
halvmåneformet sø med endnu en
vulkankegle inde i midten. Det lyder da
spændende!

Krateret omkring Mount Bromo.

17




![page18.jpg](/1995/DB-1995-4/page18.jpg)
Volcan sangay (5230 m)

Claus Virmer

"In many ways Sangay is the most
difficult and dangerous mountain to
climb in Ecuador. It is said to be the
most active volcano in South America,
and the constant shower of red hot rocks
and ash makes all attempts to climb it an
exceedingly  hazardous venture.
Furthermore it is situated in a very
remote region and several days of hard
travel are required to reach its base".

Introduktionen til Sangay fra bogen
"Climbing and hiking in Ecuador" var
ikke til at tage fejl af, og den efterlod
ingen af os i tvivl om at vi var på vej ud
på et aldeles anderledes bjergeventyr. Vi
var en sammenbragt lille flok, Guy fra
Israel, Will fra Hull i England og Dave
fra Sydafrika. Jeg havde mødt Guy nogle
dage forinden i South American
Explorers Club (SAEC) i Quito. SAEC er
en guds gave til den eventyrlystne
rejsende, med et veludbygget bibliotek,
en stor opslagstavle hvor det er muligt at
finde rejsepartnere til de mærkværdigste
steder på kontinentet, samt ikke mindst et
stort arkivskab spækket med rejserap-
porter udfyldt af klatrere,
jungleudforskere og andre eventyr-
hungrende rejsende. SAEC er et unikt
mødested, og absolut stedet at hente
information om alt fra guldgravning i
Peru, flodekspeditioner i Amazonas,
Cocain i Bolivia og bestigninger af
kendte og ukendte toppe over hele
kontinentet.

Jeg kendte Sangay fra Chris
Bonningtons eventyrlige beretning om
hans ekspedition dertil i 1966, gengivet i
"The Next Horizon" fra 1973. De

18

strabadser han beskriver blev suppleret af
nogle gamle rapporter vi kunne finde i
SAEC, men informationen var sparsom,
så udover eventyret kunne vi dermed
bidrage aktivt til SAEC's arkiver.

De indledende manøvrer var at komme
til landsbyen Alao, som viste sig at være
en lille perle i et efterhånden ganske
turistorienteret Ecuador. Alao er placeret
i en højde af 3300 m i en smal dal med
stejle grønne bjergsider som rejser sig
1000 m over dalen. Landsbyen er rent
indiansk, sproget er andesindianernes
Quechua, og bortset fra mælkebilen og
det lille obligatoriske afskallede røde
coca-cola skilt hængt op på den lerkli-
nede husvæg udenfor stedets købmand,
virkede det som havde tiden stået stille i
mange hundrede år.

I udkanten af byen er en lille
rangerstation som udgør indgangen til
den store og svært tilgængelige Sangay
National Park. Udover de to
Ecuadorianere på stedet mødte vi Shane,
en amerikansk biolog, som havde boet
halvandet år i Alao, ifærd med at
fuldføre et studie af den stærkt truede
sydamerikanske bjergtapir (ca. 2000
tilbage i verden og den største samlede
bestand omkring Sangay). En fin fyr som
tydeligt nød for en gangs skyld at have
vestligt selskab. Han var en guldgrube af
information om området, og havde selv
gjort fire topforsøg, og var blot lykkedes
en enkelt gang. De andre gange var han
vendt om pga. massive udbrud fra de tre
konstant aktive kratere. Den ene gang var
han vendt om efter at klippestykker på
størrelse med "a Volkswagen beetle" var
skudt ud af krateret og landet mindre end




![page19.jpg](/1995/DB-1995-4/page19.jpg)
Foto: Claus Virmer På vej til Basecamp.

19




![page20.jpg](/1995/DB-1995-4/page20.jpg)
50 m. fra ham - fornuftig mand!

Shane rådede os kraftigt til at tage en
lokal Campesino (bonde) som guide ind
til basecamp. Et råd som stemte overens
med de gamle rapporter vi havde læst, og
det skulle snart vise sig at investeringen
i enøjede Venizio var guld værd. Turen
ind til foden af Sangay var en sej og våd
omgang. Uden Venizio ville vi hurtigt
være gået vild i det mildest talt ugæstfri
og ufremkommelige terræn. Jeg har
aldrig før set et bjerglandskab så
fuldstændigt usystematisk, indviklet og
ufremkommeligt som dette. Floder og
vandløb fra alle retninger skærer sig
igennem de uendelige rygge og grater,
der. i en uendelighed rejser sig som
fæstningsmure — omkring  majestæten
Sangay. Det hele er overgroet med tæt,
våd vegetation af træer, buske og flere
meter højt knivskarpt græs, og for at
fuldende labyrinten er området totalt
omsluttet af hurtigt pulserende skyer,
tåge og regn der som kiler skyder op
igennem dale og slugter.

Turen ind til basecamp foregik for det
meste i dybt mudder og vandløb. Vi
krydsede floder og arbejdede os trætte,
beskidte og gennemvåde op og ned af de
uendelige grater, mens vi forgæves
klamrede os til rødder og grene eller
flåede hænderne på det knivskarpe græs.
Mens vores bjergstøvler langsomt men
sikkert fordoblede deres vægt med vand
og mudder skred dagene frem, og efter
tre dage nåede vi basecamp i 3600 m
højde, med det klingende navn La Playa
(stranden!?!). Et stykke plant græs
mellem to floder, hvor Shane havde
opført en græshytte som vi invaderede.

Vejret var tiltagende dårligt med
efterhånden konstant regn, hvilket ikke
lovede godt for en bestigning. Næste dag
rekognoserede vi de nedre flanker af

20

vulkanen, og arbejede os op til
snegrænsen i 4200m, for at få en
indikation af i hvilke områder de fleste
udbrud landede. Sigtbarheden var
imidlertid så ringe at vores anstrengelser
var forgæves. Det ville i bogstaveligste
forstand blive et skud i tågen.

På den positive side havde vi kun hørt
ganske få udbrud mens vi var i
basecamp, hvilket var et et godt tegn, der
forøgede chancerne for et succesfuldt
topforsøg. Kl. 03.00 den efterfølgende
nat begav vi os afsted. De tre timer op til
snegrænsen blev til en afveksling
gennemført i mudder og tiltagende dårligt
vejr. Ved snegrænsen skiftede vi til tørt
tøj inderst, tørre sokker og plastikposer i
vores gennemvåde støvler. Af
vægtmæssige årsager havde vi satset og
kun medbragt isøkse, og ingen steigeisen
- en beslutning vi bittert fortrød. Hvert
enkelt trin måtte vi sparke i den hårde og
kompakte sne, som mange steder
tenderede is. Dog var vinklen på bjerget
aldrig mere end 45 grader, hvilket
bekræftede Sangay som et eventyr og
ikke et teknisk bjergbestigningsproblem.

Sigtbarheden var omkring 100 - 150 m
da vi startede, men efterhånden som
bestigningen skred frem blev skyen
omkring vulkanen mere og mere tæt.
Efter tre timer var sigtbarheden helt nede
på 4-5 meter, og så pludselig BO 0 0 0
M. Hele bjerget skælvede og en
eksplosion over os flængede luften ned
igennem det tætte skydække. Vi stod
fastfroset med øjnene rettet opad i et
håbløst forsøg på at opfange hvor de
glødende sten ville falde. Shane havde
fortalt os at vi havde ca. 45 sekunder fra
et udbrud til stenene ramte vulkanens
flanker. I klart vejr betød dette 45
sekunder til at komme væk, hvis
nedfaldsområdet faldt sammen med ens




![page21.jpg](/1995/DB-1995-4/page21.jpg)
egen position på bjerget. Men vi havde
langt fra klart vejr. Det er nok de længste
45 sekunder i mit liv, indtil en buldrende
lyd af sten et godt stykke væk nåede os.
Vi åndede lettet op, havde en mindre
diskussion om vi skulle fortsætte, og
fortsatte så opad med adrenalinen
pumpende rundt i hele kroppen. Efter-
håndene som vi nåede højt op på bjerget
blev svovlstanken mere og mere gennem-
trængende. Vores i forvejen anstrengte
vejrtrækning i over 5000 meters højde
blev yderligere generet af denne kraftige
stank af rådne æg. Dette var min første
bestigning af en femtusinder nogensinde,
og trods en god akklimatisering bankede
pulsen på højtryk i mine tindinger, så
hovedet føltes som det skulle sprænges.
Efter snart fem timer på bjerget blev
sneen erstattet af aske og luften markant
varmere. De sidste 100 m før toppen
skulle være ren aske, så vi fortsatte nu i
lidt tid i det bløde underlag. Vores sigt
var den ringeste vi endnu havde haft og
vi kunne knap skelne hinanden på få
meter. Ingen af os havde specielt lyst til
at udfordre skæbnen og komme for tæt
på den efter sigende markante kraterkant
i denne sigt, så da vi nu mente at være så
tæt på toppen som forholdene tillod,
vendte vi om.

Nu ville vi bare ned før et nyt udbrud,
så i rekordtempo med isøksen som
fartbremse kurede vi nedad. Nedturen var
begivenhedsløs. Sigten blev lidt bedre og
Tutefindingen meget lettet af de
hjemmelavede røde plasticflag vi havde
placeret for hver 50 meter på opturen.

Om aftenen fik vi vores eneste glimt af
vulkanen på hele turen. I ca. et halvt
minut slap skydækket sit greb om den
perfekte, symmetrisk formede top, som

tårnede mod himlen som en gigantisk
hvid og hvæsende kolos. Glimtet var
næsten som skabt til ære for os, for
ligeså hurtigt som det var kommet,
indhylledes Sangay igen i de hurtigt
pulserende skyer fra det nordøstlige
Amazonbassin.

Turen ud fra basecamp var lang og våd
som turen ind, men vel tilbage i Alao
blev vi mødt med den liflige duft af
ostebrød og indiansk te som vi
konsumerede med en næsten overstadig
nydelse, til stor moro for de lokale. På
vej tilbage til Quito begyndte karakteren
af dette usædvanlige eventyr at gå op for
os, samtidig med at forventningen om
tørt tøj og ikke mindst tørre sokker
varmede dybt i sjælen.

21




![page22.jpg](/1995/DB-1995-4/page22.jpg)
Utropiske dage

Lars Billekop

"Puh" siger den ene. "Pyh" stønner den
anden. Hans højrøde ansigtsfarve danner en
betagende kontrast til den knaldblå himmel,
den hvide sne, den mørke klippe og de
mange nuancer af grønt nede i dalen.
"Pragtfuldt" fortsætter den første og slår ud
med hånden gennem den sværm af fluer, der
omgiver dem begge "tænk at man kan være
så heldig". "Ja ptøj" svarer den anden og
spytter et insekt ud, der er kommet for tæt
på indsugningskanalen. Han koncentrerer sig
mest om at få vejret og holde balancen på
fjeldsidens stejle grus. De er begge
passivrygere; men den mest talende er
alligevel i irriterende god form, selvom han
har en arbejdsplads, der lægger vægt på høj
cigarføring. "Vi blir nødt til at tage et
billede, ellers er der ingen der tror på det
fn

"Kan vi ikke vente lidt - kameraet ligger
nederst".

"Tag nu lige et billede af mig - det vil se
enormt godt ud herfra".

"Så må du komme herned og indstille det -
jeg kan ikke finde ud af dit åndssvage
apparat".

"Jamen så giv mig det dog, så skal jeg tage
et billede af dig - bare synd det ikke er med
lyd på".

"Det ser nemt ud". Velkendt for alt for
mange klatrere går bemærkningen ikke på de
nærmeste omgivelser. De er nemlig ikke
spor nemme; et vådt og sent forår
kombineret med en pludselig hedebølges
stillestående luft har kraftigt stimuleret de
lokale insekters fødselstal. Så f.eks. at blotte
sine ædlere dele kan være en betænkelig
sag. (Ved mindre ærinder kan man delvis
beskytte sine værdier ved konstant viften;
men større projekter kræver blod, ligegyldig
hvor hurtig og velforberedt man er). "Ja det
ser (klask klask) nemt ud - op af siden til

22

graten, videre mod toppen med lidt sik-sak
til sidst - dejlig kikkert du har" (hvilket
betyder "så find den dog frem, fårehovede).
"Det ligner ren scrambling" (hvilket betyder
"så skal vi ikke tage udstyr med udover
måske en isøkse") medgiver kikkertens
ejermand efter en pause "og så kan vi tage
sneen ned på ingen tid". Alt tegner til en let
dag i højderne, også hvad rygsækkenes
indhold angår.

"Du havde ret; vi kan sgu let komme
hurtigt ned" siger den ene nogle timer
senere. Et nyt drøn overdøver den andens
betænkelige bekræftelse. Også i højderne har
det været en usædvanlig forsommer - tykke
snedyner på stejl is simrer koket og
indbydende i varmen. "Men vi er jo næsten
oppe, måske vil en travers.…”" fortsætter den
ene, men lader midt i sætningen sin pegende
hånd (let indfedtet med tun i olie) synke
ned. Det samme
gør det ovenover hængende snelag. Bare et
lille ryk og med en dumb lyd.

Pause.

"Pudsigt år, ingenting er som det plejer at
være" siger den ene og retter på sine
snebriller. "Det er sandt" siger makkeren
"det har tit set meget værre ud".

"Skål for en god dag" og lidt efter "ahhh"
siger den første. Det kølige indhold perler
næsten uanstændigt på den høje, grønne
flaskehals med den forjættede påskrift. "Ja
ahhh" tilslutter den anden sig - det er ham
der administrerer oplukkeren.

"Mumm" varierer den første indtagelsen
med en mindre slurk "det er simpelthen guld
værd, det her"

"Det er faktisk fuldstændig korrekt"
oplyser makkeren forretningsmæssig "hver
flaske koster 14 kr.".

"14 kroner" siger den hurtigst drikkende
vantro i sin sædvanlige mørke baryton og




![page23.jpg](/1995/DB-1995-4/page23.jpg)
fortsætter med øget volumen i noget, der
kommer betænkelig nær falset "sagde du

fjorten kroner ?" Og imellem de
påfølgende uartikulerede udbrud høres
stumper af "landevejsrøvere, barnemordere,
hjemmebrændere, afholdsflippere,
fællesskabsfornægtere" og meget andet.
Forargelsen overdøver fuldstændig

makkerens lakoniske fortsættelse "plus pant".

"Synes du ikke, at rosmarin har en for
dominerende smag til kalvemørbrad" spørger
den ene. Makkeren sukker dybt og sorterer
videre i udvålget af letvægtsproviant.
"Derimod lidt timian og så panden kogt af
med vin og fløde lissom i påsken - mon
dieu" fremturer den første.

"O mon dieu" mumler makkeren "hvorfor
er Du stadig i Sydfrankrig".

Minderne strømmer frem som på en
rundtur med guide:

"På denne afsvedne plet brækkede M sig i
sin sko, og på denne brækkede J sig i hvad
han troede var Os fortelt. Hér skal du under
ingen omstændigheder gå ind. Hér kan du
godt gå ind, hvis du ikke reklamerer med at
du er dansker. På denne side af gaden er det

pool, overfor er det fodbold. Hér er
medlemmer af klubben ikke populære, og
hér skal du ikke være i selskab med M; han
har permanemt adgangsforbud. På denne
romantiske bro svigtede S J til fordel for K,
og P forvekslede i et øjebliks distraktion
højre og venstre, da han sprang ned fra
kanten. Nærmeste hospital er i C. Hér brød
Hs bil sammen, og hér låste B sin eneste
nøgle inde. Hér skulle C til at banke L, men
blev effektivt stoppet af I - pas på
glasskårene. Plamagen på teltet ved siden af
er ikke hvad du tror, men nutella. Hvis du
slår dig ned i dén afdeling, skal du være
glad for børn; dérovre er det mest praktisk,
hvis du går sent i posen. I hjørnet holder A
hof, og derovre holder B og F hof. Der var
vist det vigtigste".

Den anden rømmer sig: "Er der
overhovedet andre klatrere i området ?"
spørger han og fører makkeren 2-3000 km.
tilbage mod nord.

Foto: Steen Mintzberg.
Sommer stemningen har indfundet sig - i
billedets forgrund.





![page24.jpg](/1995/DB-1995-4/page24.jpg)




![page25.jpg](/1995/DB-1995-4/page25.jpg)




![page26.jpg](/1995/DB-1995-4/page26.jpg)
"THE WET WESTCOAST"

En hilsen fra Vivi Hansen

Bergen er for de fleste kendt som en by
på Norges vestkyst, hvor regnen siler ned
konstant. Efter at have boet her i 11/2 år,
kan vi kun bekræfte rygterne: Det regner
urimelig meget i Bergen. Her taler man
ikke om dagsregn, men ugesregn og
månedsregn der forekommer perioder på
4 måneder, med 3 dages opholdsvejr!?!.
Regn kan man filosofere mange
depressive tanker om, men som klatrer er
de dage jo oftest helt uaktuelle. Så jeg vil
koncentrere tankerne omkring de tørre
dage, som på mirakuløs vis visker de
tunge skyer bort og får én til at
henrykkes over den flotte klatring,
Bergen har at byde på.

Faktisk er det så smart indrettet, at de
fleste klatreområder ligger på Sotra og i
Øygarden udenfor Bergen. Her er der
ofte tørvejr, mens regnen plasker ned i
Bergen, hvor skydækket bliver indeklemt
mellem de 7 fjelde, der omkranser byen.
Det er altså her i Skjærgården, 1/2-1
times kørsel fra byen, klatrerne finder
deres paradis.

I den nyudkomne klatrefører kan man
tælle ca. 500 ruter, fordelt på 33
forskellige = klatreområder.  Ruterne
rangerer fra 4+-9/9+, bedst repræsenteret
i graderne 6-8 grad.

Udover, at de fleste klipper er af fin fast
kvalitet, mest granit, byder de på utrolige
variationer.

Syd på Sotra finder man de mest i
øjenfaldende "store" vægge på Liafjell og
Trollveggen (ikke dén Trollveg!). Her
findes 2-3 reblængder naturligt sikrede
ruter. Sikringerne finder vej ind i riss på
slabs, lodrette og overhængende vægge.
Her får man følelsen af rigtig "fjelltur",

26

lidt løst indimellem, så medbring hjelm.
Rundt på hele Sotra og især nordpå ude
i Øygarden findes der små og store
sportsklatrefelter. Det er denne "klatring
på bolte", som gør Bergensklatringen
populær blandt klatrere i Norge.

Der er Syltøya, med lange let
overhængende ruter, på delicate lister og
tynde flager.

Hjallarveggen er lidt mere brat med
rundere greb (slopere), Bøtteveggen med
flotte  tværriss indeholdende store
"bøtter", eller Loddefjord, som er brutalt
overhængende. Den første rute, der blev
klatret i Loddefjord hedder meget
sigende: "Guds gave til våde
Bergensere", her kan klatres i øs-pøs
regnvejr.

Sidste års fund var Vindenes, hvor man
finder ruter i alle katagorier. Fra slabs til
væg til overhængende, på lister,
Buoxagtige fingerhuller, jugs riss osv. Et
sted for begyndere til 9.grads klatrere.
Der dukker stadig nye ruter og nye felter
op, kun begrænset af folks energi og tid
til at gå på opdagelse og sætte nye ruter
op. Potentialet er enormt, hvadenten man
vil bore boltede ruter eller klatre
rissformationer på kiler.

Kort sagt: kommer man forbi Bergen på
en "god" dag, er det et klatreeldorado!
Føreren kan købes i byens sportsbutikker.

Hilsen Adam og Vivi.

Foto midtersiderne:

Vivi på Korttidsminneforeningen 7.
Vindenes.




![page27.jpg](/1995/DB-1995-4/page27.jpg)
Just do it

Sheila Ingemann Jensen

Er du fra Danmark, spurgte en
engelsklignende amerikaner på en
primitiv campingplads ved  Fisher's

Towers i Utah med overraskelse i
stemmen. Du kender vel ikke en der
hedder " Rauen". "Rauen", tænkte jeg,
næh, men det kan jo være, at du ikke
udtaler det helt rigtigt. Raven, sagde han.
Nåh, Ravn. Joh, ham kender jeg godt
Og så gik samtalen ellers om han og
rTavns eventyr i Yosemite, og det var da
morsomt, at han nu havde klatret med to
danskere. Det måtte han endelig fortælle
sin hollandske ven, som ellers havde
fortalt ham, at han endelig ikke skulle
klatre med danskere, for de var da nogle
værre hundehoveder, som smed reb ud i
hovedet på folk, der førte, for at de
kunne rigge deres topreb til. Men det var
nu slet ikke det, jeg ville fortælle om
Næh, dette skal handle om
sportsklatresteder i USA, så de alpinister,
der går rundt og tror, at det eneste
saliggørende er alpine ruter og sne i
støvlerne. De kan jo passende stå af her,
for ellers risikerer de at kede sig ihjel, og
det er jo ikke meningen. Nej, det vil jeg
trods alt ikke være skyld i.

Lad os starte i Utah, som dog ikke
udpræget er et sportsklatrested, næh nej,
men det var her jeg startede min
sportsklatreferie, med Rissklatring. Tja,
det er nemt at gå på kompromis med sine
præmisser, når der findes så smukke
rissruter som Supercrack og de andre
Tuter ved Supercrackbuttress i Utah. Men
svært var det, og ondt gør det i fødderne.
Nej, det er bestemt ikke sagen, hvis man
mener, at klatring skal være en
afslappende fornøjelse , og hvis man ikke

har teknikken bliver 5.10a (Supercrack)
hurtigt umuligt, specielt når hver
bevægelse er 5.10a, og hele kroppen gør
ondt, pga. de brutale vridninger i hænder
og fødder. Næh, så er Supercorner
(5.11d/5.12-) nemmere, (specielt for små
mennesker med tynde fingre). Layback,
og så ellers bare derudaf. Der findes dog
også boltede ruter i Utah i nærheden
Moab, men som de fleste steder i USA er
boltene (især den første) langt fra
hinanden, og det er fornuftigt at gå rundt
med en "cheaterstick", med mindre man
har en udpræget trang til at blive invalid,
hvilket der måske er nogle der har, så de
bliver fri for at arbejde. Arbejde er jo en
af de ting, som for de fleste i Danmark
er en pestilens eller fandens værk, hvis
man ellers tror på ham, hvad der jo er
flere og flere af os danskere, der
åbentbart gør. I hvert tilfælde hvis man
skal tro på TV-Avisen, og den plejer jo
dog at være en nogenlunde pålidelig
kilde.

Nu vi er i ørknen, kan jeg ligeså godt
fortælle om Red Rocks, nær Las Vegas i
Nevada. Der er rigtig god sportsklatring
på sandsten. Desuden er der nogle
smukke "bjerge" med lange klipperuter.
Man kan klatre dér det sene efterår,
vinter og det tidlige forår, men det bliver
hurtigt for varmt for en kuldetilvænnet
dansker, der ikke er vant til den tørre
luft. Det er forøvrigt også på det
tidspunkt, at klapperslangerne begynder
at komme frem, og det er bestemt ikke
sagen. Edderkopper og slanger, nej så
hellere en nødbivuak i alperne.

I nærheden af Red Rocks ligger
Mt.Charleston, som byder på en del

AR




![page28.jpg](/1995/DB-1995-4/page28.jpg)
sportsklatring i 2500-3000 m højde, så
det er fortrinsvis et sommerklatrested.
Der bliver udviklet mange nye områder
deroppe for tiden, og det skulle efter
sigende være rigtig god klatring.

Længere nordpå ligger Oregon, og der
finder man Smith Rocks, som er enhver
sportsklatres drøm. Der findes ruter i alle
graderinger, og masser af dem. Desuden
findes USA's første 5.14a "To bolt or not
to be", førsteført af den berømte franske
sportsklatreguru Jean Baptiste Tribout,
der også har førsteført "Just do it", 5.14c
= 8c = umuligt for tromlefede danske
sportsklatrere, som tillige er svage som et
snørebånd i en gammel gummisko, i
hvert fald i sammenligning med
topklatrere i det store udland. Smith
Rocks er et dejligt sted med en god
klatreatmosfære, men lad være med at
køre igennem Californien dertil. Det vil
jeg godt advare imod. For det første er
det utroligt nemt at blive fristet til at
køre til Yosemite i stedet for. For det
andet skinner solen altså ikke altid, og
når det regner, er der en tendens til at
vejene bliver oversvømmet, og det kan
godt være lidt hårdt for nerverne, når
man er ved at strande i en lille
nordcalifornisk by, hvor det mest
spændende er, at finde ud af hvor mange
forskellige slags chips hylderne i
supermarkedet byder på.

Tilbage har jeg nu kun at fortælle om
Colorado. Man bør starte med at tage til
Boulder, en af de mest aktivitetsfulde
byer, jeg endnu har set. Det er en
universitetsby, og den er derfor fyldt med
sunde unge mennesker. Alle laver de hele
tiden noget. Uanset, hvor man kommer
hen, støder man på folk, der løber, står
på rulleskøjter, cykler, klatrer eller står
på ski. Veltrænede hele bundtet. Okay,
på poolbarene, som der er en del af,

28

hvilket ikke er at fornægte, hvis man er
i Colorado på samme tid som en
koldfront fra Canada, der gør vejret helt
uregerligt og kreerer en masse regn i en
stat, hvor solen ellers plejer at skinne 360
dage om året (dog er der
eftermiddagstordenstorme), der møder
man måske de øldrikkende og rygende
individer i dårlig form, hvilket er meget
sundt for ens samvittighed og selvtillid,
der ellers godt kunne få et ordentligt
knæk. Boulder er desuden hjemsted for
en masse restauranter, cafeer, biografer
og kaffehuse, samt fitnesscentre, 2
indendørs klatrevægge og en masse
butikker (incl.klatrebutikker), der næsten
har åbent døgnet rundt alle ugens dage,
så det er næsten umuligt at komme til at
kede sig.

I nærheden af Boulder er der en masse
klatring. Eldorado Canyon er ikke til at
komme uden om, selv om de fleste ruter
er på egne sikringer. Desuden er der
faktisk en del sportsklatring i Boulder
Canyon, og især er Dinasour Mountain
en perle for sportsklatreren, der ikke har
noget imod at gå lidt op ad bakke.

En times kørsel fra Boulder, Nord og
Syd, ligger en masse områder: Clear
Creek Canyon, North Table Mountain,
South Vrain Canyon og Butten Rock
resevoir. De fleste af områderne har ikke
rigtig noget under 5.9, og det meste er
5.10 og opefter.

Hvis man bliver træt af Boulder,
(hvilket næsten er umuligt), kan man
køre til Shelf Road, som- er et
europæisklignende sportsklatrested, med
velboltede ruter på limestone. Det meste
er verticalt eller let overhængende, og
graderingerne går fra  5.9-5.13b,
overvejende er ruterne dog 5.11.

Vestpå ligger Rifle, USA's Volx.
Kanonoverhængende ruter, så det er et




![page29.jpg](/1995/DB-1995-4/page29.jpg)
HØDR

eila på Redneck Hero 5.12 a, Boulder.

29




![page30.jpg](/1995/DB-1995-4/page30.jpg)
godt sted at tage hen, hvis det regner.
Helt syd i Colorado ligger San Juan
Valley, hvor bl.a Penitente ligger.
Penitente er et hyggeligt område med
gratis camping og små, for det meste
velboltede ruter. Før i tiden var det
tilholdssted for en religiøs gruppe kaldet
Los Hermanos, der bl.a. praktiserede
selvpiskeri i området. Om det er dem, der
har malet Jomfru Maria på klippen, og
om det er hendes fortjeneste, at ruterne
omkring hende er nogle af de bedste i
området, ved jeg ikke. Men det er heller

ikke så vigtigt at vide det hele. Tænk,
hvis vi vidste det hele på forhånd. Det
ville da være den ultimative form for
kedsomhed. Næh, der skal fornyelse til
en gang imellem. Så går man rundt og
keder sig, så sparer man nogle penge
sammen og tår til USA og får lidt
inspiration. Og når man så er tilbage i
Danmark, så har man minderne og
drømmene. Og faktisk er det slet ikke så
slemt at drømme, når man drømmer om
solbeskinnede klipper fyldt med
veltrænede mænd med bare overkroppe.

Foto: Sheila Ingemann Jensen

30

Supercrack Utah.




![page31.jpg](/1995/DB-1995-4/page31.jpg)
The fathers and the sons

En "familietur" på Dom under sommertræffet 794.

Christian B. Skipper.

Det er Mattertal i juli. Vejret er tungt og
regnfuldt. Skyerne hænger lavt i dalen,
kun sjældent blottes en tinde eller to. Jeg
er ankommet efter en uges alpinkursus i
solskin i Chamonix. Der skal ske noget,
så Valdemars forslag om at se VM-
finalen på big screen i fodboldlandet
Italien falder i god våd jord.

Det bliver en fed tur. Søren, Hanne,
Valdemar og jeg, - og Hanne kører bil
som hun klatrer, så det er ikke kedeligt.
Italien taber, men det ødelægger ikke
vores humør, specielt ikke Valdemars,
han heppede modigt som den eneste på
Domodosolas torv på Romario og
Brasilien.

Tilbage i Tåsch og regnvejret igen leger
jeg jubeloptimist og går i bivuak under
Alphubel. Det bliver til 16 timers regn-
og snevejr tilsat lidt politisk diskussion
og en god del hygge.

Endelig begynder  campingfatters
vejroptimisme at stemme overens med
vejrmeldingen. Så med lyse forhåbninger
finder jeg sammen med nogle andre
nyklækkede alpinister. Nemlig Per,
Valdemar, Carsten, Uffe, Martin og
Gartner-Søren, som bliver vores alders-
præsident.

Sammen vender vi snuden mod Dom-
hytte ved fronten af Festi-gletcheren i
2940 meters højde. Efter sigende har
Dom-hytten den stejleste hytte-tilgang i
Alperne.

Vores endelige mål er en bestigning af
Dom. Dom er med sine 4545 meter det
højeste bjerg, som er rent schweizisk. Vi

vil gå ruten over Festigraten. Turen fra
hytten står til 6 timer op og 3 timer ned,
så vi bør være nede lidt over middag.

Mens de andre 6 går til ro i hytten,
lægger jeg mig i bivuak bag nogle
klipper i nærheden. Vi skal mødes foran
hytten til morgenmad lidt over tre i
morgen tidlig. Da klokken er ti minutter
i fire, kigger jeg modstræbende på uret
og får pludseligt meget travlt.

Oppe på terassen foran hytten er der
stress og forvirring, men lettelsen er stor
da jeg dukker op, for jeg har morgenmad
og frokost til den ene halvdel af
selskabet i min rygsæk.

Snart er vi på vej op over morænen til
Festi-gletcheren, hvor vi splitter op i to
reblag før vi går ud på gletcheren. Et for
fædrene, som består af Søren, Carsten
(som dog ikke mener, at han er far til
nogens børn endnu), og Martin og Uffe,
som hver har en pige på 4 md
derhjemme. Det andet reblag består af
Valdemar, Per og mig.

Trods kødannelser går det pænt hurtigt
op over gletcheren. Per er i bedst
kondition og med ham i spidsen lægger
vi "unge" hurtigt afstand ned til "fædre-
ne".

Da vi når til Festijoch-overgangen
vælger vi at gå op lidt før hovedruten for
at undgå kø og stenslag. Vi går og
småklatrer op over grusbunken, som
heldigvis er relativ fast i morgenfrosten.
Oppe på graten opdager vi, at vi er lidt
for langt nede og omgår to gendarmer
med et par enkelte luftige trin. Det tager

33




![page32.jpg](/1995/DB-1995-4/page32.jpg)
lidt af vores tid og da vi når ned til toppen
af hovedruten stikker Uffe som den første af
"fædrene" hovedet op over kanten på
snegraten.

Vi er nu lidt efter tidsplanen, men ruten
videre op af Festigraten ser ud til at være
hurtigt overstået. Så klokken elleve er vi nok
på toppen!

I starten er graten mixet, den går dog
hurtigt over og bliver næsten udelukkende
snegrat. Teknisk er der ingen problemer
overhovedet og det eneste, som begrænser
tempoet er den tiltagende højde. Siden vi
forlod gletcheren har vi soloet, med
undtagelse af små 20 meter klippegrat, hvor
vi parallelklatrede. Jeg er i mit es idag, så
jeg har ført det meste af vejen. Valdemar går
også godt, men taber en del af pusten da han
låner min isøkse og morer sig på snevæggen
til venstre for klippegraten. Imens følger Per
og jeg den fysisk mindre anstrengende
klippegrat.

Per begynder at få problemer med højden,
og mens hans hovedpine tiltager nærmer vi
os toppen, dog langt fra med den hastighed
vi havde håbet på. For hvert dusin skridt må
jeg holde en pause for at få pusten. Det er
irriterende for jeg føler at mine ben sagtens
kan klare tempoet, men mine lunger kan
ikke følge med.

Lidt før klokken et passerer Per og jeg
gendarmen i 4479 meters højde og når
sadlen. Her mødes Festigratruten og
"normalruten" og går mod toppen. Vi holder
en pause, mens vi venter på Valdemar. Per
er hverken sulten eller tørstig, men han får
presset lidt vand ned. Da Valdemar kommer
til syne går Per og jeg videre op i den sky,
som nu dækker toppen.

Klokken kvart over et er jeg på toppen og
sætter mig på isøksen for at vente på Per.
Hvorfor er han så lang tid om det?.
Forklaringen får jeg snart, for da Per
kommer op er han endnu mere afkræftet end
sidst jeg så ham. Højdesygen har givet ham
diarré og opkastninger. Så han måtte i al

32

hast træde af på naturens vegne undervejs i
skyen.

En venlig spanjoler tager vores fotos og vi
føler os som et par japanere, da vi har taget
opstilling med topkorset i baggrunden. Så nu
er det med at komme ned ad inden Per får
det endnu værre.

På vej ned er sneen blevet så varm og våd,
at den klamper under steigeisene, irriterende!
Jeg støder på Valdemar (BANG!), som går
mod toppen. Vi aftaler at vente på ham i
sadlen før vi går videre ned.

Jeg er først nede ved rygsækkene og sætter
mig ned, mens jeg kigger op efter Per.
Pludselig lyder der et råb og han skrider ud
på grund af sneklodserne under hans
steigeisen. Heldigvis er sneen let at bremse
i, så dramatikken er kortvarig og snart er
han nede og falder om på rygsækken. Han
får presset lidt vand og rosiner ned, men det
kommer op igen. Udmattet læner han sig
tilbage og døser hen.

Imens er fædrene ved at komme op anført
af Søren, med de yngre på slæb efter sig.
Valdemar er kommet ned igen og vi
begynder  nedstigningen ad  Hohberg-
gletcheren. Valdemar går forrest i rebet, Per
i midten og jeg til sidst. Per er helt apatisk
nu og Valdemar og jeg er lidt nervøse for,
hvordan vi skal få ham ned over den rådne
klippe ved Festijoch. Heldigvis kvikker han
op jo længere vi kommer ned.

Det er ekstremt hedt nu, vi går og føler os
hensat til et solarium iført vintertøj. Men
sammen med temperaturen stiger humøret
også et par grader, for efterhånden som
højden falder bliver luften hurtigt tykkere og
sneen er nærmest behaglig at gå i.

Omkring klokken to er vi ved Fegtijoch.
Her holder vi en pause, før Valdemar finder
et tilfredstillende sted til at sikre abseilet i.
Hvor det tidligere var mig, som havde
energioverskuddet og det største overblik, er
det nu Valdemar, som gør brug af sin
klippeekspertise. Efter en smule fumlen
kommer jeg ned af det første abseil og de to




![page33.jpg](/1995/DB-1995-4/page33.jpg)
Foto: Christian B. Skipper Valdemar på Festigraten.

33




![page34.jpg](/1995/DB-1995-4/page34.jpg)
andre følger med. Per er nu i fin form
bortset fra den generelle tilstand af
dehydrering og tiltagende træthed, som
præger vores reblag. Jeg begynder at klatre
ned af den totalt løse klippe, noget som
bestemt ikke er min kop te. Heldigvis støder
jeg på en splinter ny slynge med karabin,
der er efterladt som abseilanker. Så til min
store lettelse tager vi et abseil til og
Valdemar indkasserer smilende slyngen og
karabinen og klatrer ned.

Imens er jeg nået ned på en hylde kun 6-7
meter over gletcheren. Jeg føler hverken, at
jeg kan komme frem eller tilbage. Jeg prøver
at klatre videre ned, men grebene er enten
for små eller løse. Så jeg "beslutter" mig for
at "psyke ud" og konkluderer, at enten ryger
rygsækken og jeg sammen med den, eller
også ryger rygsækken alene. Først kaster jeg
isøksen. Den sætter sig pænt i sneen på
gletcheren. Dernæst kaster jeg rygsækken,
jeg har tjekket de nærmeste gletcherspalter
ud og der er over 15 meter til den nærmeste,
så der er ingen problemer. Troede jeg! For
trille..trille..trille.og vupti forsvinder min
kære rygsæk ned i spalten. ÅÅh nej! Nu er
jeg bitter og nede, og det hjælper ikke, at
resten af nedturen faktisk var ganske nem,
når bare jeg tænkte klart og så mig omkring.

Snart er Per og Valdemar nede og får his-
torien. De ryster smilende på hovedet, men
er friske og hurtigt får vi firet Valdemar ned
i spalten. Nu er det Valdemars tur til at være
på panikkens rand for Per og jeg har svært
ved at høre hans kommandoer nede fra
spalten og firer derfor bare løs. Valdemar ser
spalten blive smallere og smallere og råber
af sine lungers fulde kraft. STOOP! Per
hører ham og afbryder mig midt i en sjov
historie, hmmrphf..! Nå, jeg får bremset
rebet og Per slår en prusikslynge om rebet
og placerer sig ved kanten af spalten for at
lette kommunikationen.

I første omgang kan Valdemar ikke se
rygsækken, men da han kigge lidt til siden
får han øje på den. Den er gledet skråt ned
gennem sprækken og endt på en snebro. Han

34

kommer op og giver os en skideballe,
hvorefter han forelægger situationen for os.
Derefter rykker vi rebet til siden og firer
ham ned igen. Han må hænge med hovedet
nedad i den smalle spalte for at nå sækken.
I samme øjeblik han får fat i en af remmene
kollapser snebroen og han hænger med den
i hånden. Hurtigt sætter han en karabin i og
vi hejser ham og derefter sækken op.

Pyyhh… Jeg er en lykkelig mand, en
erfaring rigere og en omgang øl fattigere,
men det kan absolut ikke ødelægge mit
genvundne humør.

Vores lille show omkring spalte har vakt
jubel og oprigtig interesse hos de
forbipasserende. Og da aktionen er afsluttet
er der ikke mangel på smil og lykønskninger
på både polsk, baskisk og tysk.

"Fædrene" er også nået ned over den rådne
klippevæg og får hele historien. Uffe havde
godt nok også undret sig over, at vi havde
energi til spalteredningsøvelser på dette
tidspunkt.

Mens klokken nærmer sig syv går vi
trætte, men i godt humør ned over
spalteområdet til Domhytten. Uffe, Carsten,
Søren og Per beslutter sig for at tage en
overnatning på hytten, mens Valdemar,
Martin og jeg vil have overstået nedturen til
campingpladsen i Tåsch med det samme. Jeg
er utålmodig, for jeg vil have passeret den
stejleste passage på stien før mørket falder
på. Så mens Valdemar og Martin slapper lidt
mere af, begynder jeg nedstigningen.

Under den stejle passage venter jeg på de
to andre. Det er blevet mørkt og regnen har
silet ned den sidste time. Så med "I'm sin-
ging in the rain" og lignende skønsang for-
driver jeg ventetiden. Tre kvarter senere er
Valdemar og Martin nede og vi går videre.

Klokken to er om natten før vi godt
udmattede når ned til campingpladsen. Det
som skulle være mine fødder minder efter
toogtyve timers fangenskab i plastikstøvler
mest om en mellemting mellem en deform
hjerne og en bleggrå badesvamp. Men vi er
nede og det har været en herlig familietur.




![page35.jpg](/1995/DB-1995-4/page35.jpg)
Regn i Nåfels

Søren Fonsbøl

Jo, det var et udbytterigt kursus. Sjældent
har jeg lært så meget på så kort tid:
Hvordan udtaler man "blåte dånen" på
Glarus-dialekt? Hvordan får man Arne
med op til væggen i regnvejr og ned
igen? - Uden at klatre, forstås! Hvordan
får man 96 øldåser til at ligge i en lille
skraldepose? Og når man har afleveret
dåsens indhold efter endt brug bag en
busk i mørket, hvordan kommer man så
på højkant igen, når man på tilbagevejen
er blevet nedlagt af en ræv? Hvordan får
man ild i et vådt lejrbål i regnvejr, når
man er kommet til at tage en flaske vand
i stedet for en flaske sprit?

Arme skulle absolut demonstrere, at
øldåser kan brænde. Men næste gang vil
jeg nu foreslå, at vi tømmer dem først!
Om ikke andet vil jeg huske dette kursus
for lyden af kogende øl. Det giver mig
endnu søvnløse nætter.

Peter, som jo er biolog, fandt vist nok
et eksemplar af den meget sjældne;
"Monstromus Helvetica Klippespaltiae
Nåfelskursium" …?

Klatring? Jo da, også det lærte vi noget
om. Poul og Søren var taget med
instruktørerne derned et par dage i
forvejen. Ole kom fra Genéve. Bertil,
Fåtma, Jørn, Niels og jeg blev
søvndrukne modtaget torsdag morgen af
den gemytlige opsynsmand. som dog var
noget fortørnet over kønskvoteringen:
"Nur eine frau!!! - Nicht gut!"

Vejret var smukt torsdag, hvor vi gik
den første rute - seks reblængder. Der var
mange andre reblag i gang, og vi undgik
ikke kødannelse. På vores rute var der
nok 12-15 klatrere i gang samtidig!

Fredag morgen hang skyerne tungt over

stedet, og det små-dryppede ind imellem.
Vi ventede og ventede. Og ventede.
Formelt hed det sig jo, at det var
kursisterne, der bestemte. Men kursister
er ofte usikre og autoritetstro. Og de
signaler, instruktørerne udsendte, var helt
umiskendelige: "Det er koldt og vådt og
glat" "Det bliver bestemt ingen
fornøjelsestur"

Nå, men til sidst gik vi op til væggen.

Og så tog regnen naturligvis til! Nogle
gik hjem igen. Peter og Kurt gik en rute
med Fatma, Niels og jeg. Og det var vi
glade for. Regnen fortsatte nemlig om
lørdagen!!! - Hvor vi altså ikke fik
klatret.
Det var jo hjemrejsedag. Ole og Bertil
havde dog sat sig for, at de ville stå
tidligt op og gå et par ruter om lørdagen,
hvor vi var blevet lovet godt vejr! De
nænnede åbenbart ikke at vække deres
instruktør, Arne, kl. 4,30! Så de gik selv
og fik også lavet en enkelt rute.

Vi andre pakkede sammen og måtte så
vente på dem i et par våde timer inden vi
kunne køre hjem Så næsten alle fik gået
mindst et par ruter trods regnen fredag
og lørdag.

Stedet er smukt beliggende, og
Bruggler-wand (1776,6 m.) er en markant
kalkstensvæg med mindst 18 ruter på
indtil 200 m. i I-VI sværhedsgrad. Den
er 400 m. bred.

Som Kullen-klatrer uden den store
erfaring lærer man her at klatre flere
reblængder, skifte standpladser, vænne
sig til højden og abseile indtil 200 m. i
fulde reblængder. Man lærer at udnytte
tiden effektivt, så der bliver en jævn
fremdrift. Og undgå at blive filtret ind i

35




![page36.jpg](/1995/DB-1995-4/page36.jpg)
de andre reblag, så der går kuk i det på
standpladserne.

Bruggler Sudwand er næppe en væg,
man bliver færdig med på kurset. Jeg
hørte flere kursister sige, at de godt
kunne tænke sig at lægge vejen forbi
senere og ligesom gøre arbejdet færdigt
Så vidt selve kurset. Hvad der skete, da

Foto: Søren Fonsbøl

36

man kom hjem til konen med 15 kg.
vasketøj, kuk i regnskabet, en smadret
frostboks, udstødningsrøret dinglende
efter bilen i Bertils livrem og en
uidentificeret sovepose i teltsækken - se,
det er nu en anden historie. Men jeg er
da glad for de 2 år, jeg fik lov at klatre
2

Bruggler Sudwand.





![page37.jpg](/1995/DB-1995-4/page37.jpg)
Videregående klatrekursus
i Goteborg

30. sept. - 1. oktober

AG holder igen i år et videregående klatrekursus i Gåteborg, 30. sept. - 1. oktober.
Vi kører fredag aften.

Kursets formål:
At lære kursisterne mere avancerede klatreteknikker end dem man får mulighed for /
tid til at lære på Kullenkurset, bl. a. rids- og kaminklatring, jamning, og de dertil
hørende sikringsmetoder. Friktions- og vægklatring gennemgåes også. Teknikkerne er
beskrevet i kursusmaterialet, som også indeholder forskellige tips om, hvordan man kan
forbedre sin klatring.

Kurset fungerer også som en introduktion til Gåteborg, ét af Skandinaviens bedste
klatresteder, udført af stedkendte instruktører.

Kursets målgruppe:

De af klubbens medlemmer der allerede har deltaget i Kullen kurset eller tilsvarende,
og føler sig fortrolig med at føre 4. grad, samt kan følge efter som andenmand

på 5. grad.

Hvis du har klatret 4. grad et stykke tid, og har lyst til at komme videre, eller du føler
du trænger til ny inspiration og større selvtillid, så er kurset lige dig.

Goåteborg klatring, i modsætning til Kullen klatring, er typisk anstrengende, og man
lærer at acceptere sved på panden selv på lette ruter. Dette giver meget selvtillid når
man kommer tilbage til Kullens mere "afslappede" ruter, og dét man fandt svært på
Kullen bliver næsten til en leg.

Antal deltagere:
Vil være bestemt af antallet instruktører til rådighed. Der vil være to elever pr.
instruktør. Plads på kurset bliver uddelt efter "først til mølle" princippet.

Pris:

400 kr. (plus transportudgifter, ca 180 kr. der afregnes med bilejeren).

Bjergklubben plejer at støtte kurset med 100 kr. pr. støtteberettiget elev. En elev kan
kun modtage støtte én gang pr. 12 måneder.

Kursusleder:
Martin Tomlinson

Tilmelding:
Ring snarest og før 10. September til Martin på tlf. 3879 1619

37




![page38.jpg](/1995/DB-1995-4/page38.jpg)
Rutebygning - så let er det

Af Peter Harremoés

På klatrevægge skal der med jævne mellemrum bygges nye ruter. Det er i almindelighed
de mest aktive, der tager sig af dette. Der er en tendens til, at de mest aktive med tiden
er blevet i stand til at klatre forholdsvis svære ruter, og at det er det der morer dem
mest. Derfor har de også en tendens til at de laver ruterne forholdsvis svære til stor
irritation for mindre øvede.

På klatrevæggen på Sundholm må alle bygge ruter.

Lav nogle børneruter, hvis du ønsker flere børneruter. Hvis du ønsker flere ruter i taget,
så lav nogle. En rute må gerne være oven i en anden rute, blot grebene er farvemarkeret
med deres egen farve. Hvis hvert medlem blot en gang om året lavede en ny rute, ville
der komme en ny rute hver eneste dag, og niveauet af ruterne ville svare præcis til
medlemmernes ønsker.

At bygge gode ruter er nemlig ikke svært, men det tager lang tid - selv for øvede. At
bygge lette ruter tager ekstra lang tid, for der skal bruges mange store greb. Mindre
erfarne rutebyggere afsætter ikke altid tilstrækkelig tid til rutebygningen, og kommer
derfor ofte til at bygge sværere ruter, end de havde planlagt.

Man kan arrangere sig på mange måder under rutebygning, men uanset valg af metode
er det en god idé at gennemtænke, hvordan rutens karaktér skal være, før man går i
gang med selve byggeriet. Hvilken grad skal den være? Skal den lægge mest vægt på
balance eller styrke? Skal ruten bruges til træning eller konkurrence? De fleste vil
foretrække at træningsruter er af jævn sværhedsgrad, mens konkurrenceruter skal blive
sværere og sværere.

Før rutebygningen starter, afspærres området nedenfor, så ingen risikerer at få "by-
ggematerialer" i hovedet.

En måde at bygge ruter på består i at have 2 reb fastgjort i topankeret og hængende
ned ad ruten. Det ene bruges til at klatre på med ascendere, det andet til greb. Grebene
opbevares i en spand eller lignende, som øverst er forsynet med en karabin og en reb-
bremse, der sidder på rebet. Mange kalkposer er forsynet med et lille "stofrør" til en
tandbørste (til at rense greb med). Man kan selv forsyne posen med et tilsvarende
"stofrør" til umbraconøglen, så man ikke taber den og altid ved, hvor den er.

Man starter f.eks. fra oven og firer sig og grebene ned ad ruten, mens man skruer greb
på. Ved at have grebene hængende på et selvstændigt reb har man mulighed for at
afprøve bevægelserne undervejs.

Når man har sat greb hele vejen ned ad ruten, skal den afprøves i sin helhed. På
steder, hvor ruten er for svær, drejes grebene, så passagen bliver lettere, og tilsvarende
drejes grebene, så lette passager bliver sværere. Det er derfor en fordel, hvis grebene
i første omgang hverken er drejet i den bedste eller den dårligste vinkel. Endelig
placeres små mellemgreb og -trin, så korte personer ikke får utilsigtede reach-problemer.

38




![page39.jpg](/1995/DB-1995-4/page39.jpg)
For at opnå gode ruter er det bedst, hvis en anden checker ruten, når man selv er færdig
med den. Herved undgås, at ruten indeholder bevægelser, der er unødigt komplicerede
at regne ud. Til klatrekonkurrencer og andre situationer, hvor kravet til ruterne er særligt
højt, må man regne med at bruge lige så lang tid på at bygge ruterne som til at checke
og justere dem.

Hvis der skal være en let og en svær rute samme sted, så lav den svære rute først. Lav
den lette rute ved supplere den svære rute med greb, hvor det er nødvendigt. Kvaliteten
af ruterne bliver størst, hvis man laver ruterne i denne rækkefølge.

Redningsweekend

Hvornår har du sidst prøvet at rigge en talje til eller abseilet med en på ryggen? Det er
heldigvis sjældent vi får brug for at lave redningsmanøvrer, men her er lejligheden til
at træne det.

Program:

Vi afholder redningsweekend 7-8/10 på Kullen. Kursusmateriale og deltagerliste vil
blive fremsendt i ugen før weekenden. Deltagerne sørger selv for transport til
Kullagårdens P-plads, hvor vi mødes lørdag kl. 9.00. Lørdag træner vi diverse
rebmanøvrer. Lørdag aften er der fællesspisning i hytten og foredrag ved NN. Søndag
bliver I involveret i diverse simulerede ulykker, hvor jeres evner som bjergreddere vil
komme på prøve.

Forudsætninger:
For at deltage kræves at man kan føre 4. grad sikkert og rutineret samt at man har været
på førstehjælpskursus inden for de sidste 3 år.

Tilmelding: Sker ved indbetaling af 100,- kroner på klubbens girokonto 9079858. Mærk
indbetalingen Redning og tilføj medlemsnummer.

Yderligere oplysninger kan fås ved at kontakte undertegnede.
Peter Harremoés.
Rønnealle 3 st.mf.

2860 Søborg
Tlf. 3156 4171

39





![page40.jpg](/1995/DB-1995-4/page40.jpg)
Biblioteksnyt

Efter at biblioteket har ført en noget passiv tilværelse det første år efter, at jeg overtog
det, sker der nu en masse.

Vi har oprettet en database og er ved at lave et edb-baseret kartotek. I et af de næste
numre vedlægges en liste over bibliotekets titler, så det bliver lettere at planlægge udlån
specielt for medlemmerne, der ikke bor i København.

Hvis man bor udenfor HT-området og ønsker at låne bøger, skal man skriftligt sende
en liste med titler eller emner samt ens navn, medlemsnr., adresse og telefonnr. til mig.
Herefter vil jeg sende bøgerne i løbet af et par uger. Portoen til udsendelsen betales af
klubben, mens returportoen skal betales af låneren.

Klubben afsætter hvert år et beløb til nyanskaffelser og fremover vil der være
mulighed for at købe flere bøger, da jeg har indgået en fordelagtig aftale med den
største engelske forlægger og bjergbogsdistributør. Klubbens køber primært hvad der
udgives på dansk samt væsentlige titler på de skandinaviske sprog og på engelsk. Vi
skal tilbyde detailerede lærebøger og litteratur om bjergredning og bjergmedicin.
Klubbens bøger er primært beregnet til inspiration og planlægning hjemme, og det er
ikke formålet at tilbyde boulderguides til skifferklippe i Langbortistan.

Guideindkøbspolitikken er alle skandinaviske guides, guides over udvalgte
hovedområder samt udvalgguides. De kan bruges til forberedelserne derhjemme og så
kan man medbringe fotokopier og selv købe detailguides til turen. Det giver også andre
mulighed for at låne bogen, mens du selv er afsted. Hvis du skal afsted og mener, at
klubben skal have en bog/guide fra dit rejsemål, skal du kontakte mig inden evt indkøb.

Desuden håber jeg gennem indkøb at kunne inspirere til nye og anderledes
klatre/bjergture og til andre steder end Sydfrankrig og Chamonix. I forårets indkøb er
der bl.a. bøger om Patagonien, Korsika, Lofoten, Mallorca, Picos de Europa i
Nordspanien og udvalgsfører fra England/Skotland. Der er indkøbt en stribe titler om
og af de bedste nordamerikanske klatrere og om Yosemity-scenen. Bøger jeg selv
glæder mig til at læse er: "Burgess Book of Lies" og G. Child "Mixed Emotions". Eller
hvad med nye bøger af Joe Simpson (ham med "Mellem is og intet") eller måske
skønlitteratur om bjergemner.

Til korrenspondance vedr. biblioteket, så er min adresse:
Henrik Jessen Hansen, Tudskærvej 2A, 2720 Vanløse, tlf: 3879 2469.
God læselyst i vinter.
Henrik Jessen Hansen.

40




![page41.jpg](/1995/DB-1995-4/page41.jpg)
Boganmeldelse

Ivars Silis: "Hvide horizonter", verdens største nationalpark 184 sider. Talrige fotos
udelukkende i farver. Forlag: Atuakkiorfik, Nuuk.

"Skal vi nu igen høre om Grønland?”. I fantasien hører jeg disse ord stige op fra
læserskaren som en irriteret mumlen. Ja, det skal vi, så længe redaktionen siger ja. Den
saglige grund til stadig at holde dette emne levende er naturligvis, at vi i Grønland har
et af verdens største og mest særprægede bjergområder, som danske bjergbestigere i
mange år har forsømt og stadig forsømmer at udforske.

Jeg siger ikke alene dette af nationale grunde, men først og fremmest for at advare
om, at det en skønne dag er for sent. Teknik og turisme er uundgåelige og uafvendelige
magter, der allerede er godt i gang med at forringe livskvaliteten overalt, ihvertfald set
fra kulturelle og æstetiske synsvinkler. Med pengepungen i orden kan man f.eks. idag
som amatør komme på toppen af Mount Everest og til nordpolen for ikke at tale om de
mange turistbureav'er, der tilbyder sine kunder ekspeditionsmæssige ture til de fjerneste
egne på jorden.

Det er bl.a. sådanne betragtninger, der har ført mig til at anmelde denne bog. Den
viser nemlig, omend begrænset til Nordøstgrønland, naturområder af en sjælden skønhed
og storslåethed, som man ikke kan undgå at opleve under et besøg uanset formålet
hermed - også bjergbestigning. Netop naturparken er et eldorado for bjergbestigere og
fjeldvandrere.

Men bogen er ikke blot en samling af unikke fotografier, også teksten er usædvanlig
givende og spændende. Forfatteren er født i Letland, opvokset og ingeniøruddannet i
Danmark og har specialiset sig som polarfotograf, ekspeditionsmand og konsulent på
talrige ekspeditioner og bor nu i Sydgrønland. Det er forbløffende mange emner teksten
dækker: Bjørnejagt, meteorologi, arkæologi, slædepatruljen, geologi, fauna og flora
m.m.m. og vel at mærke i form af beretninger om "personlige deltagelse i disse
ekspeditioner som leder, deltager eller blot som besøgende". Han er forbløffende godt
inde i tekniske detaljer og i stand til at leve sig ind i mange menneskers psyke og deres
specielle levevilkår under opholdet i Grønland. Som om alt dette ikke var nok, skriver
han et fremragende dansk - bedre end mange indfødte danskere.

Jeg føler ikke, at min store interesse og begejstring for Grønland har svækket min
evne til objektivt at vurdere bogen. Den er virkelig enestående - jeg har ikke i mange
år læst en bog om Grønland der har optaget og begejstret mig så meget.

En bog for både kenderen og lænestolsturisten.

Erik Hoff.

41




![page42.jpg](/1995/DB-1995-4/page42.jpg)
Boganmeldelse

Klatrefører for Oslo og omegn.
Udgivet af: Kolsås klatreklub. 218 sider, sort-hvid tryk, A6 format. ISBN 82-992662-1-1.

En fører i et lille handigt format som førere er flest, måske var det ikke nogen dårlig
ide at skifte til denne størelse når den næste Kullenguide skal laves.

Gode tegninger og nogle flotte action fotos der giver en lyst til at køre af sted nord
på med det samme.

Der er beskrevet 17 klatreområder i og omkring Oslo, heraf 2 nye område
Megaløkenhavna og Sørkedalen med 50 nye ruter, ialt er der 140 nye ruter. Alle
områder har en god vej beskrivelse, karakteristik, historik, geologi, beskrivelse og
forklaring om sikringer.

Bagerst er der en graderet liste, ordnet efter sværhedsgrad, så det giver en let oversigt
over hvor der er ruter i den grad man har lyst til at klatre. Her ville en stjerne gradering
for os ikke lokale virkelig være en stor hjælp, hvilket osse er den eneste mangel denne
fører har. Det skulle da lige være at disse norske naboer altid skal OPP. Jeg får stress
af alt det hastværk.

Vandreruter i Østgrønland, Ammassalik/Tasiilaq.
Udgivet af: Udvalget for vandreturisme i Grønland. 56 sider, farve tryk, A6 format, 2
kort 1:100.000 interval 25m. A2 format. ISBN 87-985364-0-0.

Dansk Bjergklub sidder i Udvalget for vandreturisme i Grønland, så derfor er der
naturligt at anmelde denne første, og forhøbentlig ikke sidste i rækken af vandreguider
over Østgrønland.

Man ser straks at dette er skabt til at blive brugt. Kortet er trykt på vandfast papir, jeg
prøvede at dyppe kortet i vand, og det virker. Bogen er trykt på UV-lakeret 130 g.
glitter papir, som giver et indtryk af det er et plastikark man holder i hånden. På grund
af det gode papir bliver de 45 flotte farvebilleder af en fantastisk kvalitet, det samme
er de tegninger og skitser som understøtter kortene over ruterne.

Udover beskrivelse af vandreruterne dag for dag, er der rigelig information om de
praktiske ting man behøver at vide for at planlægge en tur. Der er også lidt om flora,
fauna, geologi og historie.

Man burde nok gå nogle af turene for at skrive en retfærdig anmeldelse af dette værk,
men det er helt sikkert en bog der giver lyst til at opleve Grønland og dens natur, og
selv prøve om ruternes beskrivelser i bogen passer overens med naturen.

Der er uanede muligheder for turer i Grønland, og jeg kunne tænke mig at denne bog
ville danne standard for kommende udgivelser fra Udvalget for vandreturisme i
Grønland. Jeg kunne også tænke mig at en sådan udførsel kunne overføres til
klatreførere, som osse bliver udsat for lidt af hvert og ville se godt ud i denne udførsel.

Henrik Ljunggreen

42




![page43.jpg](/1995/DB-1995-4/page43.jpg)
Løst og fast

Danish Everest Expedition

1996:

De 4 medlemmer af Broad Peak
Ekspeditionen (Henrik Jessen Hansen, Bo
Belvedere Christensen, Jan Mathorne og
Kim Sejberg) skal i foråret 1996 til
Everest ad den polske pillar, der ligger
mellem South Col ruten og Boningtons
SW-væg. Målet er at få flere danskere på
toppen ad den klatreteknisk krævende
Tute og gerne uden brug af kunstig ilt.
Det er et stort og kostbart projekt, som
løber af stablen om kort tid. Nærmere
information følger senere, men hvis
nogen kan være behjælpelige med
sponsorer til en dansk Everest
ekspedition vil vi være taknemlige.

Sælges:

2150 g. North Face Tadpole telt til to
personer, brugt få gange 1500,- kr.
Helsport bivuaktelt til én mand, obverdel
an Gore-tex, underdel af Nylon, som ny
400,- kr.

North Cape selebukser i Fleece 200, som
nye, 400,- kr.

Love Cerro Torre rygsæk 60-80 liter,
brugt men i fin stand, 500 ,- kr.

Poul Breil-Hansen, tlf. 3120 9784.

Medlemsliste:

Der er i dette nummer, som sædvanligt,
indlagt en medlemsliste som den ser ud
pr 7 august 1995. Jeg har prøvet at rette
telefonnumre til som de skulle være

blevet ændrede i forbindelse med de
verserende omlægninger af telefonnumre.
Dette sidste gælder dog kun numre i det
gamle KTAS område, da jeg ikke har
haft adgang til de tilsvarende tabeller for
ændringer på Fyn og i Jylland. Såfremt
der er fejl eller mangler herunder
manglende telefonnumre kan i rette
henvendelse, meget gerne skriftligt til
mig. Venlig hilsen Jan Bønding.

International oprydningsdag:

UIAA har afsat weekenden 16.-17.
September til "International clean
mountain day" for den nordlige

halvkugle. Formålet er selvfølgelig at få
fjernet affald og andet fra de steder vi
bruger og klatre på. Men det er i lige så
høj grad en "Good will" kampagne for en
fri tilgang til klipper og bjerge. Det er
ikke bare os der har problemer med
klatreforbud, som på Helligdomsklip-
perne, men et globalt problem som
vokser sig større og bliver mere og mere
tydeligt.

UIAA mener at det er vigtigt at vise
omverdenen at vi er ansvarlige over for
naturen, at vi træder frem som et godt
eksempel, for en renere verden.

KK har sponceret sorte affaldssække til
formålet, og vi har kontaktet
Kullabergsselvskabet, som vil hjælpe os
af med affaldet.

Vi håber at dette bliver en succes som
aldrig skal gentage sig, ikke fordi vi er
nogle svin, men i håb om at andre vil
følge trop.

Bestyrelsen.

43




![page44.jpg](/1995/DB-1995-4/page44.jpg)
Program Dansk Bjergklub

Weekenden
16.-17. September

Begynderklatrekursus.
Se sidste nummer af bladet.

Weekenden Kullen International Clean Mountian day.

16.-17. September Se side 43
Lørdag Sundholm DM i klatring.
30. September 09.00 Billetter kan købes i forsalg hos Jan

Bønding, i klubbens lokaler, øst og
vest. Se sidste nummer af bladet.

Torsdag Valdemarsgade Stiftende generalforsamling afd. Øst.

5. Oktober 20.00 Se side 46

Weekenden Kullen Redningskursus.
7.-8. Oktober Se side 39

Torsdag Valdemarsgade Ferielukket.
19. Oktober

Blågårds plads
medborgerhus
20.00

Foredrag Pum ori.
Peter Harremoés og Rene Andersen
viser billeder fra Pumori.

Torsdag
9. November

Torsdag
23. November

Valdemarsgade
20.00

Isudstyrsaften.
Peter Harremoés fortæller om
isudstyrets mange fasetter.

Metrologiaften.

Michael Hjorth vil prøve at forklare,
hvordan vejret dannes og hænger
sammen.

Onsdag
29. November

Valdemarsgade
20.00

Weekenden
9.-10 December

Juletur.
Tilmelding til Henrik Ljunggreen
mandag d.4/12 19-10 tlf 4466 4662

Torsdag
14. December

Valdemarsgade
20.00

Juleafslutning.
AG står for aftenen og laver glågg
med tilbehør.

Kullen Artificielt klatrekursus.
Mere i næste nummer.

Weekenden
13.-14. Januar

44




![page45.jpg](/1995/DB-1995-4/page45.jpg)
| Program Dansk Bjergklub afd. Ve

Tirsdag Trøjborgvej 75 F | Sommerbilleder:

29. August kl. 19.00 Som sædvanlig er vi andre meget
forventningsfulde m.h.t. de billeder,
som I vil vise os fra jeres glo(r)-
værdige sommerture. Der er ingen
censur, så hold dig ikke tilbage!

Tirsdag
3. Oktober

Trøjborgvej 75 F | Skibjergbestigning:

kl. 19.00 Vort mangeårige medlem Ernst
Goldbach viser billeder af vinterbjerg-
bestigning på ski i Wallis, Silvretta
m.m. fra den gang, off-piste-begrebet
ikke fandtes, fordi der ikke var prepa-
rerede pister at køre på. Måske en ide
til den kommende vinter?

Tirsdag Trøjborgvej 75F | Efterårsbilleder:

31. Oktober kl. 19.00 Fik du ikke vist dine sommerbilleder,
kan du få lov at indvie os i dine
efterårsture. Vi satser naturligvis på
efteråret 1995; men kan du bilde os
ind at dine 94-billeder er fra i år, er
det også godt nok.

Tirsdag
12. December

Trøjborgvej 75F | Juleafslutning:

kl. 19.00 Hvis det lykkes os at skrue den lidt
amputerede spilleplade løs igen, byder
aftenen på bjergludo (med eller uden
pebernødder), glågg og alt (næsten),
hvad hjertet kan begære…

Alpin gruppen

Weekenden
26.-27. August

Heggsta Træf i Heggsta ved Stockholm.
Nærmere detaljer følger i AG-Nyt, da
vi endnu ikke har fået at vide hvor det
afholdes. Vil du med så ring til Arne

på 40 30 57 94

45




![page46.jpg](/1995/DB-1995-4/page46.jpg)
—
Weekenden Tunaberg
9.-10. September

Tunaberg træf.

i forsamlingshuset ved Tunaberg.
Deltag i det traditionsrige træf, hvor
der serveres god mad, og svenskerne
underholder med fællessang. Vil du
med så ring til Arne på 40 30 57 94

30. September Goteborg.
1. Oktober

Videregående klatrekursus i
Goteborg.

Vil du gerne med så ring til Martin på
38791619. Se side 37.

Skolernes Sydfrankrig.
Efterårsferie

Efterårstur til sydfrankrig.
Efterårsferie. Vi mødes et eller andet
sted i Provence og klatrer i en uges
tid. Vil du med så ring til Arne på 40
30 57 94

Program Klatre Gruppen

Lørdag Norge
28. Oktober Lillehammer

Nordiske mesterskaber i klatring.

Stiftende Generalforsamling

Der Indkaldes hermed til stiftende generalforsamling for Dansk Bjergklubs
lokalafdeling øst for Storebælt, torsdag 5-10-1995 kl 20.00 i lokalerne i

Valdemarsgade.

Dagsorden:

1) Navngivning af afdelingen ( Øst, København, ???)

2) Vedtægter for lokal afdelingen

3) Valg af bestyrelse
4) Valg af revisor
5) Eventuelt

Ad punkt 3) jeg forestiller at der bør vælges en bestyrelse på ca 5 medlemmer, som
har tid og lyst til at en gøre en indsats i forbindelse med klubbens lokale aktiviteter
primært omkring mødelokalet i Valdemarsgade. Jeg modtager gerne henvendelse fra
medlemmer, som vil stille op til denne bestyrelse.

Det er mit håb at der møder mange frem til denne stiftende generalforsamling så vi
kan få sat mere gang i vores mødeakti-viteter.

46

Jan Bønding




![page47.jpg](/1995/DB-1995-4/page47.jpg)
Hilleberg har idag ett grundmurat anvåndarførtroende. Det år
resultatet av en målmedveten kvalitetssatsning i alla produktions-
led. Minutios granskning och kontroll ger tillsammans med hårda
fFilttester en førvissning om att utrustningen håller och fungerar.

Tufft och nordiskt - Hilleberg-tålt gårs sortimentet. Dår kan såvål den viktmed-
for tuffa nordiska forhållanden. De hårda  vetne ensamvandraren som den mer
grundkrav som gåller får ett Hilleberg-  utrymmeskråvande  hundspannskåraren
tålt återspeglas i hela det breda produkt-  finna sin modell.

Nammatj GT, før 95
åven i 3-mansutfåran-
de. En av flera intres-
santa modeller dår
generåsa utrymmen
førenas med låg vikt.

Nyheter under 1995!

Akto år det nya ultra-
låtta 1-manståltet. Gott
om plats att sova, åndd
bara 1,6 kilos vikt!
Våderskyddad absid
med plats får packning
och matlagning.

Fjållhålsningar

"Dansk Bjergklub -95

I den nya katalogen hittar du ett ler dn ar 7 frå i ma øj FS DEERE
brett sortiment av tålt før fjåll- och ! Sånd katalogen till mig på nedanstående adress
friluftsliv. Alla med den vålkånda i

Hillebetgkvalrsen, UNamn REE
HILLEBERG
AES roserne ernesrrre EEE
'
840 43 Hackås !
i
Tel 063-77 04 00 É Postnr. 4. ax SRNNNDNDN NONNE NR NEDE ENE UND ERRERERE DS
Fax 063-77 05 16 !
i Land,
'
i
i
i
'
i
i




![page48.jpg](/1995/DB-1995-4/page48.jpg)
453 000

ære
Reserveret postvæsefd FI RO TOUHI k

SOLGARDSUEJ 5

Dansk Bjergklub's
kollektive ulykkesforsikring.

Alle medlemmer der ønsker at være omfattet af klubbens kollektive forsikringsaftale
med Codan (både dem der har været med i 1994-1995 og nye) SKAL inden 1/10-
1995 indbetale 265,- kr. på Klubbens Giro konto.

Ulykkesforsikringen sikre dig dækning ved død, varigt meen over 5% samt
tandskadedækning, ved udøvelse af vore aktiviteter i bjerge og på klipper i Europa.

Invaliditetsdækning: 573.000,- kr.
Dødsdækning: 58.000,- kr.
Præmie: 265,- kr I perioden 01.10.1995 til 30.09.1996

Yderlige oplysninger kan fås ved henvendelse til Codan, Mille Becker Jørgensen, tlf.
56952115

Præmien indbetales til:
Dansk Bjergklub, Østbanegade 17 st. mf.
Giro 9 07 98 58
Husk at skrive navn, medlemsnummer
og at husk at mærke kuponen "Ulykkesforsikring".

Husk sidste rettidige betalings dato er 1. Oktober !!!!

Med venlig hilsen Bestyrelsen og Codan forsikring.



