
---
title: "Dansk Bjergklub 2005 nr. 2"
date: "2022-10-29"
draft: false
tags: ["2005"]
thumbnail: /2005/DB-2005-2/page1.jpg
---

![page1.jpg](/2005/DB-2005-2/page1.jpg)
Alex Huber

- interview med en legende

Madagaskar

- klatring i verdensklasse





![page2.jpg](/2005/DB-2005-2/page2.jpg)
Leder

Først synes jeg at vi skal mindes tidl. højesteretssagfører Erik Hoff, som var
med til at stifte dansk Bjergklub i 1951 og var dens formand i mange år. Han
døde her i forsommeren i en høj alder efter et langt og begivenhedsrigt liv,
der bl.a. bød på flere Grønlands ekspeditioner.

Dernæst skal jeg ønske tillykke til Søren Gudmann og Nick Nielsen, der begge
besteg Everest her i foråret. Selvom det er et gennemkommercielt bjerg, så

er det stadigvæk en imponerende flot præstation at stå på verdens højeste
punkt.

Endelig vil jeg ikke mindst ønske Anders Strange og gruppen bag den nye
Bornholm online fører på: http://bornholm.danskbjergklub.dk tillykke. Det
er et stort og flot stykke arbejde der ligger dag denne fører og den bliver hele
tiden bedre og bedre. Der har været megen polemik omkring klatring på
vores klippeø med højesteretsdom osv. Fra bestyrelsens side har vi også gjort
indsigelser overfor Skov- og naturstyrelsen og det vigtigste formål for vores
klub — at medlemmerne individuelt har adgang til klatring — er sikret.

Adgang til klatring — ascess- er et af de hotte emner og Søren Smidt og Ole
Fjeldhagen har her i foråret deltaget i et svensk seminar herom. Svenskerne
har oprettet en god hjemmeside som det opfordres at bruge, se: http://www.
klatterforbundet.com/access.php Som klatrere er vi gæster og må respektere
lokale forordninger og regler ellers får vi bare flere begrænsninger på halsen.
Ligeledes kan vi bedst ved hensynsfuld adfærd begrænse de allerede eksister-
ende forhindringer for udøvelse af vores store passion.

Der er i bladet flere gode tur forslag bl.a. i form af en rebleder-tur og et
spændende sommertræf og med et par ord fra Starwars vil jeg ønske alle en
god og aktiv sommer: ”May the force be with you”.

Henrik Jessen Hansen
Formand

DANSK BJERGKLUB

Redaktionelt

Motorhead, Haslital, Schweiz
Se artiklen på side 32.

Foto: Henrik Jessen Hansen. Klatreforbud på hele Bornholm — hvad gør vi?

Så skete det værste. En ny bekendtgørelse indfører klatreforbud på hele
Bornholm. Det eneste danske klatrested. Forbudet er udsædvanligt,
fordi det er myndighedernes reaktion på én enkelt konflikt mellem to
ledere af klatregrupper på ét Bornholmsk klatrested.

Alle klatrere skal for fremtiden søge om tilladelse til at klatre og betale
afgift for at få denne tilladelse. Udstedere af tilladelser kan selvfølgelig
uden nærmere begrundelse nægte at udstede tilladelse. Forbudet stiller
klatere helt retsløse ift. udstedere af tilladelser, og der er bl.a. derfor
åbnet en dør for betaling for klatring, som kun går en vej, og det er mod
højere og højere afgift.

De første reaktioner hos mange danske klatrere er oprørthed, indigna-
tion og fortvivlelse over denne misforstående og hensynsløse krænkelse
af en basal værdi i klatring og bjergbestigning — frihed.

I det internationale klatresamfund bliver personlig frihed til at udfolde
sig kreativt i bjerge og på klipper anset for en umistelig ret.

De fleste klatrere udfolder deres ret til at klatre under passende

hensyn til naturen, andre klatrere og friluftsmennesker, grundejere,

og eventuelle administrative reguleringer. To gode eksempler som
demonstrerer den ansvarlighed klatrere har udvist, er, at klatrere har
respekteret forbudet ved Helligdomsklipperne på Bornholm siden
myndighederne indførte det. Ligesom grundejerens uvilje mod klatrere i
Ekkodalen på Bornholm er blevet respekteret.

Da forbudet mod klatring på Helligdomsklipperne blev indført meldte
myndighederne tilbage, at man ikke anså det for sandsynligt, at et
klatreforbud ville kunne udvides til et generelt forbud, fordi det er imod
dansk administrationspraksis helt at forbyde en aktivitet som f.eks.
klatring eller vandscooter-sejlads. Der skal være plads til alle.

Denne ”uskrevne” forståelse mellem myndigheder og klatrere var
væsentlig for sidstnævntes anerkendelse af forbudet på Helligdomsklip-
perne, på trods af at forbudet oplagt strider mod den oprindelige ejers
hensigtserklæring for brug af Helligdomsklipperne, og på trods af at alle

Dansk Bjergklubs bestyrelse
Formand:

Henrik Jessen Hansen — 35434710
summit&dadlnet..dk

Sekretær, UU kontakt, bogsalg:
Mads Granlien

madsØgranlien.dk

Kasserer & medlemsregistrering:
Jan Elleby

Thomas Laubsgade 9, st. th.
janellebyedanskbjergklub.dk
Lokalebestyrer Løvstræde,

udstyrs udlejning:

Martin Harss

Kullaberg kontakt og forsikring:
Hans Linde Nielsen 23230564
Janus La Cours Gade 9, st. th.

8000 Århus C

Hytteudvalg:

Peter Walbum Christiansen

peter wallbumøget2net.dk

KK kontakt:

Christina Liebach

Klubbens gironummer: 9079858
Internet: www.danskbjergklub.dk

Klubhytt
Ved Skæret i nærheden af Mølle
Hytteværter:

Hans Thor Pedersen — 4444 8391
Carsten Hansen 4636 3890

3929 2797

Klublokaler & bibliotek Øst:
Løvstræde 8A, 3. Kbh.K. 33130714
Åbent hus hver torsdag

kl. 20-22 udtagen i ferier og
helligdage.

Københavns Klatreklubs bestyrelse:

Esben Seir 20111122
ebboGingolf.dk

Søren Ander Hansen — 3326 3898
sorenanderGvip.cybercity.dk

Kenny Madsen 3322 2044
Marie Bang Nielsen 3581 0066
mariebangnielseneget2net.dk
Henrik Spanggård 2127 1275
metspangGmobilixnet.dk

Maibrit Clausen 3258 3656
Lise Usinger 2127 1275
Klatrevæg:. 3254 6367

Sundholmsvej 6-14, bygning D.
Åbent dagligt 17-22. Weekend 12-18

Århus Klatreklubs bestyrelse:
Dieter Britz
nyemedlemmerGyahoo.dk
Jakob Andersen
jakobandersenGyahoo.dk
Tonny Jensen
j-tjenseneget2net.dk
Britta Hjuler
bhepluskontoret.dk

René Andersen
karen-reneGpost.tele.dk
Hans Linde Nielsen
hanslindeGhotmail.com

Rikke Milbak
Rune Nørager
noragerGyahoo.dk

Klatrevæg:
Skt. Johannes Allé 4F, 8000 Århus C.
Åbent man. 17-20, tirs. + tors.-fre.
17-21, lør.-søn. 13-16.
www.aarhusklatreklub.dk

Forsidefoto:
El Corazon, Yosemity.
Alex Huber.

ISSN 1603-5976

Udgivet af:

Dansk Bjergklub, Østbanegade
17, st. th.

2100 København Ø.

Redaktør:

Claus P. Østergaard 2636 5110
Rømersgade 25, 1.th. 1362 Kbh K.
Søren Smidt 2276 1652
Jennifer C. Rosenquist

Alt materiale mailes til:
bladedanskbjergklub.dk

Fortæl om din sommerferie i næste
nummer.

Deadline: 20/8

Kopi af artikler er tilladt, hvis kilde
og forfatter angives.
Tryk: TGS-Group.

set
zÆSommertræf.

Anme delsevesees

i

 -

g se 65
"Kursuskalender

klatrere var uenige i forbudet.

Der er intet som berettiger det nye forbud andet end én myndigheds
bekvemme måde at administrere muligheden for konflikter mellem
klatregrupper.

Det er helt uacceptabelt, at hele det danske klatresamfund skal straffes,
fordi der én gang er opstået én enkelt konflikt.

Spørgsmålet er nu, hvad skal vi gøre ved det?

Underskriftindsamling, endnu et forsøg på dialog med myndigheder,
eller generel civil ulydighed? Det er tid til at gøre noget substantielt ved
problemet. Der er intet at tabe og alt at vinde på nuværende tidspunkt.

SS

Rettelse:

I sidste nummer skrev vi fejlagtigt at billederne i artiklen om NM 2004
var taget af Martin Paldan. De er taget af Lars Berlau. Vi beklager!




![page3.jpg](/2005/DB-2005-2/page3.jpg)
Sportsklatring
Stine Ostergaard lavede d. 9. maj Natural Born Killars
7c+ 20m Svanvik i 10. forsøg.

Bo Åxman lavede d. 8 juni Orion 8a 20m Odyssey
Kalymnos i 9.forsøg efter at have arbejdet på ruten
gennem tre år i træk (7 rejser).

Big Wall-klatring
Michael Hjort og Søren Smidt lavede Leaning Tower
West Face V 5.7 C2F d. 21.-23. maj.

Michael Hjort og Søren Smidt afbrød forsøg på Muir
Wall VI 5.9 C4 eller A2 El Capitan efter 6. reblængde/
ca. 180m d. 31. maj pga. højdeskræk og almindelig
ugidelighed.

4

Alpine bestigninger

Hans Bråuner-Osborne og Carsten P. Jensen lavede
Whymper couloir på Aig. Verte indtil Col de la
Grande Rocheuse (4051 m) d. 24. marts. De klatrede
ikke til toppen af Aig. Verte pga. sneforholdene.

Ekspeditions bestigninger

Søren Gudman besteg 4. juni Mt.Everest ad nor-
malvejen på nordsiden. Han nåede toppen kl. 9:30
efter 10 timer fra lejr 4/8300m. SG brugte ilt fra lejr
3 i 7500m. Han deltog i en international ekspedition
organiseret af rejsebureauet Himalayan Experience
(HE). Samme virksomhed vandt i år koncessionen
for opsætning af faste reb, der var etableret fra under
north col/6400m til toppen. HE havde i alt 37 per-
soner på toppen d. 4. og 5. juni. Man kan læse mere

op ekspeditionen og om SG's oplevelser på: http://
www.sggo4everest.com/£13/6-05 http://www.himex.
com/c, pub/en/news/everest,. dispatch n09.php

Mogens Jensen deltog i samme ekspedition uden brug
af kunstig ilt. Han vendte om lige over lejr 4/8300m.

Nick Nielsen nåede som første grønlænder toppen
af Everest d. 29. maj kl. 6 ad normalvejen fra nord.
Man kan læse mere om bestigningen på: http://
www.everest.gl/program/index.php?action=vis
side&sprog=1&t, id=1&shifter=5

På Nick Nielsens hjemmeside gives bl.a. følgende
information:

” - Vi gjorde det fra 7500 moh i et stræk, kun afbrudt
med et ophold på 3-4 timer i 8300 meters højde
»hvorfra det tog 1 time til toppen.”

Det må siges at være udsædvanligt højt tempo. Søren
Gudman brugte 10 timer på samme distance fra
C4/8300 til toppen.

Info til Hot Flashes

Hvis du er vidende om en dansk eller international
præstation, som fortjener opmærksomhed, også dine
egne, er du meget velkommen til at sende informa-
tionerne til redaktionen.

Vi skal bruge info om: Kategori, dato, land, område,
rutenavn, længde, antal reblængder, gradering,
klatrestil, arbejdsperiode, antal forsøg, makker,
førstebestigning, vejrforhold, særlige informationer,
etc. Vi modtager også meget gerne fotos med dine
informationer. Husk fototekst og fotograf.

Skriv som emne Hot Flash i mailen til: sorensæmail.
dk og cc: cpoCfrigruppen.dk .

Mt. Ararat ……

Historisk ekspedition til Tyrkiets højeste bjerg

Vandring og-kultur på grænsen til Kaukasus,
Armenien øg Iran. Et brag af en pionertur!

Afrejse: 18. august
Varighed: 9 dage
Pris:.10:980,-

Kipling Travel

Åbrinken 14,

3600 Frederikssund. 9

Tlf.: 47 1612 20 «

info&kiplingtravel.dk vær KI PLI N G

TRAVEL





![page4.jpg](/2005/DB-2005-2/page4.jpg)
Aleksander Huber besøgte København med sit road-show

The Passion! The Passion!

Verdens mest komplette klatrer Aleksander Huber
fortæller om at leve i nuet, følge lidenskaben, og klatring
på verdensplan. Huber lavede i 1992 verdens anden 9a
rute og har de sidste 10 år været den væsentligste

drivkraft i friklatringen af El Capitans artificielle linier.

Af Søren Smidt

Du har friklatret Zodiac på El Capitan og solo'et The
Communist 8b+ for nylig. Og du har siden Om 9a
(1992) klatret på meget vanskeligt niveau hele tiden.

Ja, mere eller mindre.

Du er aktiv indenfor alle klatre discipliner, sportskla-
tring, isklatring, alpinklatring, bouldering og Big Wall.

Det er måske det specielle ved mig. Jeg kombin-

erer alle aspekter af klatring. Jeg sportsklatrer, og
siden begyndelsen af 1990'erne, hvor jeg var i front
indenfor sportsklatringen og klatrede flere 9a'er bl.a.
Weisse Rose som siden er opgraderet, og dengang var
der ikke mange der klatrede så vanskeligt, siden den-
gang har jeg forsøgt at overføre mine sportsklatrefær-
digheder til realiseringen af klatring indenfor de øvrige
discipliner af klatring med udgangspunkt i det niveau
jeg nåede i sportsklatring. Jeg klatrede alpine klippe-
vægge i Dolomitterne, klassiske vægge i alperne bl.a.
nordvægge, storvægge i Yosemite, og brugte også
mine færdigheder på bjerge i f.eks. Patagonien og
Himalaya. Og jeg lykkedes virkelig indenfor de andre
discipliner. Du kan derfor kalde mig en all-rounder,
men jeg er ikke kun all-round, jeg kan virkelig også
nå et højt niveau indenfor hver enkelt disciplin.

Hassebrandler free solo. Alaxander Huber.

Hvad motiverer dig?

Det er enkelt. Jeg holder virkelig af at lave sport og
selv som barn spillede jeg håndbold, løb på ski og al
den slags. Det var altid sådan, at jeg gik lidenskabeligt
op i udøvelsen af sport. På den anden side fandt jeg
ud af, at jeg havde et særligt talent for bjergbestigning
og klatring. Og selvfølgelig ville jeg finde ud af: ”Hvor
langt kan jeg nå?”.

Hvordan fandt du ud af det?

Simpelthen ved at gøre det og klatre så vanskeligt jeg
kunne. Dengang var det primært sportsklatring, som
er nemt at udøve, fordi der er et område lige ved mit
hjem. Jeg havde ikke mange penge til at rejse. Jeg
fandt ud af, at jeg ikke bare kunne klatre 8a, men at
jeg kunne fortsætte op i sværhedsgraderne. Fra år til
år klatrede jeg vanskeligere og til sidst 9a. Det var den
tids højeste niveau.

Hvad er det der tilfredsstiller dig ved klatring?
Det er selvfølgelig blot at være ude. Klatring er en

naturaktivitet. Når du bruger så meget energi på
noget og endelig når et mål, så giver det en stor




![page5.jpg](/2005/DB-2005-2/page5.jpg)
tilfredsstillelse. Hver gang jeg har nået et stort mål, har
jeg følt mig så let i netop det øjeblik. Jeg lever ikke i
fortiden, ikke i fremtiden, men i øjeblikket, og det er
netop så intenst, at jeg ikke tænker på, hvad skal du i
morgen. Blot at leve i øjeblikket er så overvældende
og imponerende og det giver mig gode minder. Jeg
husker situationer og øjeblikke fra bjergene så intenst,
at det er som om de kunne være sket i går. Sammen-
lignet med andre mennesker, så har jeg flere af den
slags minderige øjeblikke og det er derfor jeg holder
så meget af klatring.

Er der nogen af de mange mange vanskelige ruter
du har lavet de sidste 10-15 år, som for dig selv er
enestående?

Der er flere fremtrædende. Det var virkelig specielt
for mig, at frisoloe Diritissima på Cima Grande

og også bestigningen af Latok II, hvor vi lavede
vestvæggen. Efter to uger i væggen havde vi stadig
det held, at vejret var godt, og vi kunne succesfuldt
klatre denne kæmpe væg. Det var så overraskende
at vi til slut var succesfulde. Det var en stor drøm
som gik i opfyldelse. Hvis, jeg skal udpege to enkelte
bestigninger, så må det være de to. Det er de to mest
erindringsværdige og imponerende.

Dit navn er især knyttet til Yosemite og du har mere
eller mindre boet der hvert år siden 1995. Er du
derovre både i foråret og i efteråret?

Jeg er der hvert år, men det er kun sket en gang, at jeg
har været der både forår og efterår og det var sidste
år. Vi forsøgte at friklatre Zodiac i foråret, men det
blev for varmt for hurtigt, og vi kunne ikke gøre det.
Så vi besluttede os for at komme tilbage i efteråret.

Så det gjorde vi og endelig lykkedes det at friklatre
Zodiac (den stejleste rute på El Capitan tidligere
graderet A5).

Begyndte du med friklatring i Yosemite eller begyndte
du med også at lave artificiel-klatring?

Da jeg ankom til Yosemite, havde jeg en gammel
drøm om at lave en stor rute på El Capitan, fordi jeg
havde læst bøger om El Cap. Det var en stor drøm
allerede fra jeg begyndte at klatre da jeg var 12 år.
Allerede fra jeg fik de første bøger blev El Capitan en

drøm for mig. Da jeg kom til Yosemite første gang i
1995, havde jeg den drøm med mig. Jeg ville klatre El
Capitan, men jeg ville klatre frit. Kun to år før havde
Lynn Hill friklatret The Nose, så jeg havde fået det
indtryk, at det var muligt. Så selvfølgelig ønskede jeg
ikke at gøre andet end at friklatre El Capitan.

Så du aid-klatrede ikke El Capitan?

Ikke rigtigt, jeg lavede Magic Mushroom, en gammel
klassisk aid-linie, og siden North American Wall før El
Niné (Hubers friklatrevariation af NAW). Vi aid-kla-
trede også Zodiac lige før vi friklatrede den. Og da vi
speedklatrede Zodiac, var det jo også aid-klatring (i
rekordtiden 1 time 51 minutter). Men min intention
var aldrig kun at gennemføre en aid-rute på El Cap.

Da du først drømte om El Cap som 12 årig var det vel
ikke drømmen om at friklatre?

I 1980, da jeg begyndte at klatre, havde jeg ikke rigtig
nogen indsigt i forskellen på fri- og artificiel klatring.
Friklatring var et ukendt begreb i alperne. Selvfølgelig
var Wolfgang Gillich, Kurt Albert, og andre begyndt
at friklatre. Det var først i 82-83, da nogle af mine
venner kom på sporet af friklatreidealerne, at jeg blev
opmærksom på friklatring, og siden har jeg ikke villet
klatre i nogen anden stil. Så det var virkelig det fascin-
erende aspekt i klatring for mig fra begyndelsen.

Så, var perioden fra dit 12. til dit 20. år mere præget
af klassisk bjergbestigning?

Det var klassisk bjergbestigning. Allerede før jeg
begyndte at klatre besteg jeg høje bjerge og løb på ski
i de høje bjerge. Før jeg egentlig begyndte at klatre
havde jeg besteget 30 af alpernes 4000 m toppe.

Så mit udgangspunkt er egentlig klassisk alpinisme

og ikke klatring. Det var først senere jeg opdagede
idéen om friklatring og friklatringen. Derfor blev også
sværhedsgraden vanskelig og mit fokus skiftede til
vanskeligere ruter, men uden brug af stiger som frikla-
tring. Indtil da bestod klatringen af klassiske 3.-4. grad
ruter på alpinvægge.

Hvorfor blev det pludselig vigtigt for dig med frikla-
tring frem for at klatre efter de almindelige normer i
alperne?

Så snart jeg fandt ud af at der var den slags idealer.
Mine venner kom og sagde, at vi skulle til et sportsk-
latreområde, hvilket kun var tænkt som træning til de
høje alper. Men snart fangede vi idéen om, at det ikke
kun var træning til alperne, men at det var et mål i sig
selv, at klatre korte friruter. Snart blev det også vigtigt,
at klatre bestemte ruter med en bestemt sværhedsgrad
i sportsklatreområderne, såvel som at lave alpine
ruter.

I hvilken retning bevæger klatring på verdensplan sig i
efter din opfattelse?

Jeg tror ikke der vil ske en ny revolution indenfor
sportsklatring (Huber bruger sportsklatring som et
samlebegreb for de forskellige former for klippekla-
tring). Den sidste revolution skete med bouldering
trenden, som jeg opfatter som en del af sportsklatrin-
gen. Selvom bouldering ikke er sportsklatring i sig
selv, så har de gode bouldere brugt deres færdigheder
opøvet i bouldering til at lave vanskelige sportskla-
treruter. Der har hele tiden været bouldering f.eks. i
Fontainebleu, hvor Jacky Godoffe har lavet utrolige
ting. I lang tid fik bouldering ikke stor opmærksom-
hed i medierne, men så for fem år siden kom der
virkelig skred i tingene. Bouldering er en stor stor
trend lige nu. Det var en stor overraskelse. Det var en
ny revolution i klatreverdenen. Jeg tror det var den
sidste store revolution i sportsklatring. Den første var
friklatrebølgen (udviklet i Yosemite), hvor tidligere
tekniske linier blev friklatret. Det var den første revo-
lution som foregik i 70'ernesYosemite og senere også
i Europa. Friklatringen havde al den tid også foregået
i Elbsandstein, men på et begrænset niveau, hvor det
ikke influerede andre miljøer, akkurat som boulder-
miljøet i Fontainebleu ikke gjorde det. Men den store
revolution skete i Yosemite og siden fortsatte den i
Europa, hvor de forskellige nuancer i stil udvikledes:
on sight, red point, etc. Så kom konkurrenceklatrin-
gen og i dag er det bouldering. Så det er de store
revolutioner. Vi er nået til graden 9a+, on sight 8c
(Hirayama), og bouldering 8C, så vi er ret så højt i
sværhedsgrad og kan ikke forvente nye revolutioner.
Der var en spansk klatrer som hævdede, at han havde
lavet 9b+, hvilket er noget vrøvl, vi ved at grænsen

i øjeblikket er 9a+ og der vil ikke ske en stor revolu-
tion igen indenfor sportsklatring. Så det er de der sker
på de store (alpine) vægge lige nu, som f.eks. den

sidste udvikling på El Capitan. Lynn Hill begyndte
den udvikling i 1993 og det der er sket i Yosemite de
sidste 10 år er utroligt. I dag vil du altid kunne finde
et friklatringsteam, som forsøger at lave en rute frit
på El Capitan. Det er meget sjældent at du i maj-juni
og september-oktober ikke finder et friklatringsteam
på en af El Cap ruterne. Det er en stor revolution, for
da jeg ankom første gang i 1995, var der ingen i gang
med at friklatre de store El Cap ruter. Væggen var fuld
af aid-klatrere, men der var ingen friklatrere. Så det
er en stor revolution. Den type revolutioner er stadig
mulige men ikke indenfor sportsklatring.

Når du ikke mener, at det kan ske igen indenfor sport-
sklatring, er det så fordi vi har nået grænsen for det
menneskeligt mulige?

Nej, lad mig sige det sådan. Bouldering har eksisteret
længe, men få har dyrket det. Nu er det en trend og
der er 10 gange flere bouldere end for 10 år siden.
Du kan også se det i graden. Dengang var der måske
2-3 bouldere med graden 8B. Nu er der måske 2-300
hundrede af den grad i verden og der er måske 10
boulders med 8C graden, så det er virkelig eksplod-
eret.

Det har også hævet sværhedsgraden?

Der har været et massivt angreb på graderingerne.
Der er ikke kun 10 gange flere personer der boul-
drer, men der er f.eks. 20-30 gange flere der mestrer
graden 8A Fontainebleu end der var før.

Hvad er dine egne projekter for fremtiden?

Det vil ikke blive indenfor sportsklatring og det vil
heller ikke blive indenfor bouldering, fordi jeg er 35
år nu og mit højdepunkt indenfor sportsklatring var,
som det er naturligt, da jeg var 25 år gammel. Så det
er 10 år siden. Jeg søger mine mål indenfor alpin-
klatring og kombinerer mine sportsklatrefærdigheder,
som jeg stadig har, jeg er stadig god i sportsklatring,
men jeg er ikke i front med eliten, jeg er kun i anden
række. Jeg kan stadig lave 8c+ og on-sighte 8a+, men
selvfølgelig kan jeg ikke lave 9a+ mere, fordi jeg ikke
er fokuseret på sportsklatring mere, og jeg er ikke den
yngste mere. Så jeg vil koncentrere mig om at bruge
mine sportsklatrefærdigheder på mere alpine vægge,




![page6.jpg](/2005/DB-2005-2/page6.jpg)
som jeg har gjort det de sidste 10 år i Yosemite.

Hvad bringer fremtiden for dig i den del af dit liv, der
ikke handler om klatring?

Det ved jeg ikke. Lad os se hvad tilværelsen gemmer
på til mig. Jeg har ingen planer. Ligesom jeg ikke for
10 år siden havde planer om at blive professionel
klatrer. Jeg studerede fysik og tog min grad i fysik. Jeg
var også begyndt på min doktergrad og havde et ben
i begge lejre, både i forskningens og i klatringens. Så
opstod chancen for at blive professionel klatrer og
den greb jeg. Det var ikke planlagt. Jeg følger blot de
muligheder, som livet tilbyder.

Er du gift?

Nej, jeg er ikke gift.

Så du har ikke børn?

Nej, jeg har ingen kone og ingen børn.
Kan du se dig selv som forsker?

Nej, ikke mere. Jeg er ikke forsker. Jeg er professionel
klatrer.

Jeg ved, at du også er uddannet bjergguide. Arbejder
du som bjergguide?

Jeg arbejdede engang som bjergguide mens jeg stud-
erede, fordi det var den bedste måde at tjene penge
på. Men det kan ikke betale sig mere. Den bedste
måde at tjene penge er at lave mine klatreshows rundt
om i Europa.

Hvor mange shows laver du om året?
Det er 60 shows om året. Det tager mig en måned at
organisere dem og tre måneder at afholde dem. Så alt

i alt bruger jeg 4-5 måneder om året på mine shows.

Hvis vi mødes igen om ti år, er du så stadig profes-
sionel klatrer. Vil du fortsat være motiveret?

Sandsynligvis. Så længe jeg kan tiltrække publikum
til mine shows og skabe økonomisk grundlag for

10

klatringen, vil jeg fortsætte som professionel klatrer.
Det er udelukkende et spørgsmål om penge og ikke
motivation. Jeg vil formodentlig ikke klatre på højeste
niveau på verdensplan når jeg er 45 år. Der er mange
muligheder. Selvom jeg ikke laver det hårdeste så kan
jeg stadig lave interessante ting. Folk vil ikke forvente,
at jeg som 45 årig præsterer det superhårde, men de
vil stadig opfatte mig som en særlig mand, der har
været på toppen i 10-15 år og som stadig er stærk,
men ikke i front. Man kan ikke konkurrere med én 25
årig, når man er 45.

Hvis vi tænker på klatere som Patrick Berhault eller
Alex Lowe, der begge klatrede vanskelige ting i mange
år og så sent i livet kom ud for alvorlige uheld, så er
det tydeligt, at der er et andet valg. Du kunne bevidst
vælge at stoppe som Walter Bonatti gjorde. Han
gjorde op med sig selv, at han havde haft nogle gode
år på toppen og så stoppede han fra den ene dag til
den anden for at lave noget andet?

Det er svært for mig, at forstå Bonattis valg. Han må
på en eller anden måde være forskellig fra mig. Jeg
elsker klatring så højt, at jeg ville fortsætte med at
klatre, selvom jeg stoppede som professionel. Selv om
ti år ville jeg ønske at lave noget udfordrende. Jeg kan
ikke forestille mig, at jeg ville vælge at holde op.

Hvilke karakteristika opfatter du som de vigtigste
personlige træk hos en klatrer, der klatrer i front på
verdensplan?

Lidenskab. Du skal have lidenskaben. Hvis du ikke
har lidenskaben, vil du aldrig kunne nå det højeste
niveau i bjergbestigning. Tænk bare på hvordan man
fryser i en iskold bivuak. Hvis du ikke har lidenskaben
i dig, så ville du opfatte det som meget meget dumt.
Det forekommer fuldkommen tåbeligt at fryse i en
bivuak.

Hvor kommer den lidenskab fra?
Jeg tror det er medfødt. Du er disponeret for det
genetisk. På den anden side kan dine forældre hjælpe

dig til at udfolde den lidenskab.

Er det en lidenskab, der handler om at være ude i fri
natur, eller er det en lidenskab efter at nå mål?

Begge dele. Trangen til at være ude er ikke nok. Hvis
det var det, ville man kun gøre det hver tredje week-
end og man ville ikke klatre virkelig vanskelige ting.
Så begge elementer er en del af lidenskaben.

Har du nye alpine projekter?

Om tre uger rejser min bror Thomas, schweizeren
Stefan Siegrist, og jeg til Patagonien for at traversere
alle tre toppe i Cerro Torre-gruppen i én over-
skridelse.

Har du planer i de høje bjerge?

Ja, vi vil tilbage til Latok gruppen. Hvor der er nogle
virkelig store projekter. Og i 2007 vil vi til Garwahl
(Indien) og lave vanskelige ting på stort set ukendte
toppe.

Se mere om Huber brødrene på:
http:/www.huberbuam.de/e index.htm

Fakta:

Alexander Huber besteg som 11 årig sin første
4000 meter top i alperne med sin far. Han er født
og opvokset i alperne. Huber er uddannet bjerg-
guide og i fysik, hvor han har en mastersgrad.

1992

1994

1995

1996

1997

1998

999

2000

2001

2002

2004

1. bestigning af Om 9a. Uddannet
bjergguide.

1. bestigning af La Rambla, Weisse Rose
og Black Power alle tre 8c+.

1. redpoint bestigning af Salathe Wall og
første bestigning af Free Rider solo.

1. bestigning af Open Air 9a.

1. bestigning af Latok II 7108 m.
Master i fysik.

1. bestigning af El Nifo 5.13 c. 1. fribes
tigning af Free Rider 15 t. 25 min.
Cho Oyo 8201 m.

1. alpin stil bestigning af Latok IV 6450 m.

1. bestigning af Bella Vista 7b/A4 på
Cima Ovest solo vinter. 1. frib. af
Golden Gate 5.13 b.

1. alpine væg af graden &8c, Bella Vista,
friklatret.

1. fri-solo af Opportunist 8c og
Communist 8 c+

1. fribestigning af Zodiac 5.13d/5.14a og
speedrekord på samme rute 1 time 51
min. 34 sek.

11




![page7.jpg](/2005/DB-2005-2/page7.jpg)
Gaustamarathon

Knold og Tot for lud og koldt vand på Gaustamarathon

Af Bettina Pedersen

Det er tidligt søndag morgen. Jeg leder desperat
efter min pandelampe… hvor pokker er den dog?
Jeg er sikker på at vi får brug for den.… Jeg er jo ikke
ligefrem verdens hurtigste klatrer, og 17 reblængder
er dog noget. Også selvom de er graderet 2.-3. grad.
Hmmm. synes ellers jeg havde pakket alting pænt i
går aftes.

”Jeg har en ekstra; du behøver ikke lede efter din”.
Martin er min helt i skysovs.

”Okay, så er jeg klar”. Skynder mig ud til bilen … må
være hurtig mens jeg kan, tænker jeg.

Vi kaster rygsækkene ind bag i Golfen, og kører

af sted. Vi har vækket Carsten for at han kan være
chauffør. Så kan han og Kristoffer have bilen, mens vi
klatrer ”Marathonen”… og de kan hente os, når vi om
mange timer forhåbentligt topper ud. Det sidste skulle
vise sig at være en overordentlig god idé.

Carsten sætter os af, og vi siger farvel. Jeg sætter min
rygsæk på jorden, kaster samtidigt et blik over på
Martins og får øje på isøkserne. SHIT!!! Så var der al-
ligevel noget jeg glemte i skyndingen! Jeg vender mig
om og når lige at få øje på Golfens røde baglygter,
mens Carsten speeder af sted, tilbage til Caravan-
parken. FUCK — FUCK. Jeg idiot! Hvordan kan man
glemme noget så essentielt som isøkser, når man

skal klatre is??? Ikke desto mindre er det lige, hvad
der er sket. Jeg prøver at ringe til Carsten, men får en
sprød kvindestemme i røret som med rolig stemme
proklamerer: ”Der er ikke kontakt med mobiltelefo-
nen i øjeblikket, læg en besked efter bippet”. Endnu
engang FUCK!!! Jeg ser undskyldende over på Martin,
og forventer en skideballe eller idet mindst et bebre-
jdende blik. Men han ser forbavsende rolig ud — ikke
det mindste vred og ophidset.

Vi befinder os i Rjukan, isklatreparadiset, som jeg
første gang hørte beskrevet på følgende måde: ”Det
er Norges dybfryser. Der er fantastisk god isklatring
indenfor meget kort afstand!” Nu er det februar og
jeg er her for anden gang på 2 måneder.… Ganske
grøn i min ”isklatrekarriere”, men meget begejstret.
Og dette skulle være min store eventyrdag! Martin
havde spurgt om jeg havde lyst til at klatre Gausta-
marathon. OM jeg havde!!! Lysten fejler intet, jeg var
bare ikke sikker på om evnerne rækker. Men Martin
mener at jeg er klar, så jeg glæder mig. Og nu står jeg
her, uden isøkser, og uden mobilkontakt til Carsten,
som er nødt til at levere dem. Gad vide hvor længe
der går, inden han eller Kristoffer kaster et blik på
rækken af sirligt ophængte isøkser, og opdager at der
er ét par for meget???? Desperat prøver jeg at ringe
igen. Samme svar. Martin vil checke ruten, mens jeg
beslutter mig for at løbe tilbage mod vejen, i håb om
at få et lift tilbage mod hytten. Jeg prøver lige at ringe
én gang til.… ”Hej. Hvor langt er I? Du har glemt dine
isøkser” lyder Carstens stemme. Man kan tydeligt
høre et stort grin gemt i stemmen. Fair nok — lidt mop-
pes skal man vel!

Carsten skynder sig at starte ”det lille røde lyn” a.k.a.
min røde Golf, og er fluks tilbage hos os — selvfølgelig
storgrinende. Jeg er én stor undskyldning for mig selv,
men MEGET glad for at vi nu kan komme af sted. Kl.
er nu 7:45 og det er blevet lyst. So much for an early
start! Nå — nu må vi bare klatre noget mere parallelt.

Først scrambler vi op gennem skoven, inden vi ved
starten af fossen spænder steigeisen på. Det første

stykke er meget nemt, og vi spæner deropad, med
Martin i front. Efter et lille stykke binder vi os ind,

og Martin begynder at sætte mellemsikringer, som
jeg så løbende samler sammen. Det går fint — vi er
på vej, tænker jeg. Jubi, jubi, jubiiii. Det går op for

13




![page8.jpg](/2005/DB-2005-2/page8.jpg)
mig at dette bliver mit første ”rigtige” flerrebs-klatre-
eventyr. Bortset fra ”Lett vand” — en 3. grads rute på
3 reblængder, som jeg klatrede sammen med Jakob
mellem jul og nytår. Men den tæller ikke rigtigt, for
der havde jeg Morten i nabo-reblaget til at guide mig
gennem standpladsen, når jeg blev i tvivl.

Martin laver standplads, og jeg kommer op til ham.
Det er nu jeg skal føre videre. Jeg er lidt nervøs,

om end det næste stykke ikke burde give grund til
det. Står og fumler lidt med slyngerne, og skvatter
pludselig… Schuuwwschh.… Dette er lyden af 2
isskruer der har klikket sig ud af mine fine ”Ice-clip-
pers” og piler ned over isen, langt, langt væk. Endnu
engang FUCK! Dette lader til at være en rigtig Thygo
Brahe dag! ”Åhh NEJ — hvad nu!”, råber jeg opgiv-
ende!! Martin og jeg kigger et øjeblik på hinanden.
”Hvis vi henter skruerne, klatrer vi ikke Gaustama-
rathonen” konstaterer Martin. Nej — nej — nej. Det
må bare være løgn, tænker jeg. Det bare MÅ vi. ”Jeg
skal selvfølgelig nok betale for dem, men tror du
overhovedet vi kan klare os med dem vi har tilbage?”
spørger jeg håbefuldt. Vi kigger rundt på selerne og
tæller… 2 lange 21 cm isskruer og 7 korte… ”Ja, det
kan vi godt. Vi må bare gå lidt længere på dem” siger
Martin. Okay. Jeg er klar. Up, up and away. Nej, hvor
jeg føler mig fjollet. Føles godt at Martin ikke skælder
ud, selvom jeg tror, jeg selv ville have meget lyst.
På den anden side er jeg sikker på, at han kan se på
mig, at jeg lige nu giver mig selv mentale tæv for at
være sådan et stort fjols. Fra nu af kan det vist kun gå
fremad!

Fast besluttet på at gå hele rebet ud og ikke være

en kylling begiver jeg mig af sted. Sætter en isskrue
med højre hånd, videre, sætter én med venstre hånd.
Tænker på vores snak i går aftes om vigtigheden af at
kunne sikre med begge hænder, og tænker at dette
er en god chance for at øve det. Nu bliver det en
smule stejlt. ”Det ser godt ud” lyder det betrykkende
nede fra Martin. Gad vist om han overhovedet kan se
hvad jeg laver? Nå — skidt — rart at vide at han følger
med. Så står jeg foran en lille lodret passage. Kigger
op — mon jeg kan det? Kigger ned ad ruten, beslutter
mig for at det er nu jeg IKKE må være en kylling, hvis
vi skal have skyggen af chance for at toppe ud. 17
reblængder er mange, minder jeg mig selv om, og vi
har spildt nok tid. Jeg giver mig i kast. Klatrer opad,
får sat en isskrue, klatrer lidt videre og ender med at
få mig selv låst. PIS. Klatrer lidt ned igen, og beslut-

14

ter mig for, at jeg vil prøve at sidde i min sikring.
”Tag” råber jeg ned. ”Hvad?” lyder det undrende fra
Martin. ”Stram op — jeg sætter mig”. Så sker der noget
— Martin trækker reb ind og strammer op. Jeg hænger
i rebet, og griner smørret for mig selv. Dét er vist ikke
normal procedure, men jeg blev lige nødt til at vide
at skruen holdt. Tænker på hvor mange problemer
jeg har med at sætte mig i eget klippegear, og griner
endnu mere. ”Du har ikke meget reb tilbage” råber
Martin. ”OK — jeg klatrer videre” råber jeg igen. Så,
videre op. Bliver alligevel lidt overrasket da jeg løber
tør for reb, men beslutter mig for at lave en ukom-
fortabel hængende standplads frem for at nedklatre til
bedre grund.

Martin har ryddet standpladsen og er allerede i gang
med at klatre da jeg endelig er færdig med standplad-
sen og klar. Hurtigt og sikkert klatrer han op til mig,
kigger lidt på min standplads, og kommenterer graden
af mangel på komfort. ”Det er okay — jeg sidder fint”
siger jeg. Gå bare videre.

Står og iagttager Bettina, mens hun forsvinder op ad
isen. Det er Bettinas første gang på en flerreblængdes
rute, står lidt og leger med tanken om hvordan det
mon kommer til at gå. Det er lidt sent på morgenen
og med vekslende skydække. Det går hurtigt deropad
og inden længe forsvinder hun på en af de utallige
hylder, der er på Gaustamarathon.

Bettina kommer til det stejle sted på reblængden, jeg
råber:”Tag den lette vej”. Men hvem gider det med
god is lige over en?

Kommer op til Bettinas første standplads på ruten,
kommenterer vist nok stedet. Får gearet der ikke er
brugt og fortsætter videre op. Vi skal være hurtige
hvis vi skal nå det! Cruiser hurtigt videre, det er nemt
terræn. Kommer op til en hylde… der kan ikke være
meget reb tilbage. ”Hvor meget reb er der?”.”5m”
lyder svaret. Laver standplads med Abalakov — tager
lidt tid, men har ikke flere isskruer….. Bettina kommer
hurtigt op.

Vi kommer ind i en god rytme, og det går smertefrit
derudad….. Får tilmed spist lidt af madpakken på

én af standpladserne… Reverso er en genial opfin-
delse!!! Skiftes til at føre … næsten J.. de ”svære”
passager får Martin æren af. Heller ikke han vælger
den letteste vej. Når nu man kan finde interessant
klatring er det jo FOR fristende. Mod forventning viser





![page9.jpg](/2005/DB-2005-2/page9.jpg)
Gaustamarathon sig nemlig ikke alene at
byde på en spændende udflugt, men tilmed
interessant klatring. De fleste steder kunne
man have fundet lettere alternativer, men
der er god, rimelig stejl klatring på ruten. Én
smal passage er undtagelsen. den byder

på temmelig ”rådden” is med deraf følgende
dårlig sikringsmulighed, en regn af is til an-
denmanden og bridging over på klippe, uden
nogen alternativ rute.

Kl. nærmer sig 18:00 og mørket falder på. Vi
har nu været i gang med at klatre i 10 timer,
og trætheden begynder at melde sig. Der
skal slås nogle flere gange med isøkserne
før de bider, og sigtekornet lader til at være
blevet skævt. Vi debatterer lidt … vi må
snart være oppe at dømme efter højden på
modsatte side. Ingen af os har længere tal
på reblængderne. I hvert tilfælde HÅBER vi
snart at være oppe. De sidste 3 reblængder
latrer vi med pandelamper. Det går fortsat
godt med Martin, og han fører i sikker stil,
men Bettinas kræfter er ved at være brugt op
— hun falder af 3 gange på den sidste stejle
passage, og kan slet ikke få økserne til at
sidde.

Den sidste reblængde jeg fører er ren
scambling i mørket. Kigger mig omkring

og forsøger at orientere mig ved pandela-
mpens lyskegle… kan ikke se at vandfaldet
fortsætter … antager at vi må være oppe.

Kl. er 19:00 og det er bælgravende mørkt.
Modtager en SMS fra de andre: ”Hvordan
går det? Vi er ved at løbe tør for strøm på
mobilen”. Ups — ikke så godt. Martin kommer
op til mig, vi short-roper og begiver os videre
opad. Svarer de andre at vi forventer at være
ude om 1% time. Har en formodning om

at vi skal ramme en sti lidt højere oppe, og
fortsætter opad. Bliver overraskede over flere
stejle passager, som Martin soloer og derefter
sikrer Bettina op ad. Klokken er nu 21, og
sulten melder sig for alvor. Kort pause, hvor
vi deler den sidst leverpostejmad og tager
lidt vand. Maser os videre igennem sneen.
Minimumsdybden er til knæene, men igen
og igen synker vi i til hofterne. Må lægge os
hen over sneen, vride benene løs og mave

os ud på knæ og hænder. Det koster rigtig mange
ræfter. Nogle steder må vi kravle for ikke at synke

i. Hvad jeg ikke ville give på et par snesko. Forsøger
at orientere os, men det er svært ved pandelamper.
Går efter lysene fra Højfjeldshotellet. Modtager med
jævne mellemrum afmålte SMS'er fra de andre. Orker
næsten ikke svare. Fortsætter i monotont tempo. Der
bliver ikke snakket meget — det er der ikke energi til,
men der er heller ikke så meget at sige. Spørgsmål
som ”Hvordan går det?” er temmelig irrelevante. Da
I. er 23:30 deler vi den sidste smule ”proviant”: En
minipakke rosiner ] Sådan én skal man ikke kimse af.

Endelig møder vi en sti, man rent faktisk kan gå på, og
straks mangedobles vores marchhastighed. Vi skynder
os at sende en SMS med bestilling på afhentning,
cola, chokolade og alt andet der kan drikkes eller
spises. Vi rammer vejen kl. 01:30 og kl. 01:45 dukker
Golfens glade lygter op i det fjerne. Carsten har forsy-
ninger med til os, så på vejen tilbage til hytten guffer
vi i varm kakao, cola, GU, TWIX bar og i hytten
venter varm Chili con Carne. Se dét kan man kalde en
velkomst!!! Efter at have fyldt depoterne op igen, og
lagt rebene ud til tørring, falder vi omkuld. Næste dag
har ingen af os energi til at klatre, og det ender med
at stå på hytterengøring og en udflugt til Gaustama-
rathon i et forsøg på at finde de forliste isskruer. På
forunderlig vis lykkes det at finde begge inden vi

skal samle de andre op og køre mod København.

Og sikke et eventyr jeg fik på min første flerre-
blængders tur. What can I say: ”Speed is essential!”
Lang og dedikerende tur, men super som træning i
speed og hurtig reb-behandling. En rute som kan give
en forsmag for mere seriøse ruter i alperne.

ORDLISTE

Toppe ud = Afslutte en rute / Klatre en rute
færdig

Scramble = Halvt gå / halvt klatre

Steigeisen = ”Stigejern”. Pigge man spænder
under støvler for at stå fast på hård sne/is.

Standplads = Et sted hvor man er sikret med
mindst 2 uafhængige, ligeligt belastede punkter,
og hvorfra man sikrer sin makker.

Abalakov = En ”sikring”, hvor man med en isskrue
har skruet to kanaler i isen, der mødes på midten,
fjernet isskruen og ”trådet” kanalen med et tyn-
dere reb, hvori man sætter en karabin.

Reverso = Rebbremse, der har autoblok funktion
når man sikrer andenmanden.

Short-rope = Være bundet sammen af rebet, med
forholdsvis kort afstand

Solo = Klatre uden sikring af rebet

INFO:

Rjukan ligger i Telemarken i Norge, ca. 800kms
afstand fra København.

Køretiden er — alt afhængig af vejr- og trafik-
forhold — ca. 10 timer.

Der er samlet over 100 isklatreruter med en
tilgang på mellem 10 min og et par timer, i svær-
hedsgrader fra WI 3 til M8. Der er alt fra enkelt-
til flerreblængders-/ multipitch ruter.

17




![page10.jpg](/2005/DB-2005-2/page10.jpg)
Af Christian Wied

18

SS]
rs

Massivet

Madagaskar, navnet på det selvstændige land 400km
øst for Mozambique, oser i mine ører af eventyr.
Længe har jeg været tændt på en tur dertil, en artikel i
bladet "Grimpeur” blev sparket.

For nylig kunne du i bjergklubbladet læse en artikel,
der giver et godt indtryk af øen, samt af potentialet for
eventyr. Jeg ønsker kun med denne artikel at udvide
indtrykkene bl.a. med klippeklatring på Tsaranoro
massivet og på ø-gruppen omkring Nosy Hara.

Efter to måneders arbejde i det sydlige Uganda igen-
nem marts/april 2003 er Karins og min egen lyst til
lippeklatring ustyrlig. Vel ankommet til Madagaskars
hovedstad Antananarivo begynder spekulationen om-
ring hvorvidt vores Afrika-afpillede underarme kan
stå distancen på Tsaranoro-massivets imponerende
vertikale face… turens højst prioriterede destination.
Argumenter som 15 meter mellem boltene, ander-
edes klatreteknik og altid mere end 300m til toppen,
gør at vi sluger kamelen og starter turen med 14 dages
sportsklatring i området omkring landets nordligste
by, Diego Suarez.

Fra Diego Suarez, der ikke tilbyder meget andet
underholdning end en cafetur blandt den kamu-
flerede prostitution mellem ældre franske mænd

og eventyrlig smukke indfødte, kan klatreområdet
”Montagnes Frangais/ nås med taxa på en halv time.
Området er bestemt ikke rejsen til Madagaskar værd.
En krævende tilgang på mellem en og tre timer til ok
klatring på kalksten i en varm gryde med masser af
myg, kræver en smule autisme. Rejsen til Diego skal
gøres for noget helt andet, nemlig paradislivet med
tilhørende klatring på øen, Nosy Andranjara.

Turen til øen i Mozambique kanalen er en krævende
kombination af off-road kørsel i Landrover med efter-
følgende to timers sejlads i traditionelt langskib. Når
båden glider forbi hovedøen Nosy Haras prægtige
kalkstensvægge, der brutalt synker i havet, og de seks
andre småøer i området kommer til syne, bliver du
glad og let om hjertet. Potentialet for god klatring, det
turkis blå hav og ensomheden er overvældende.
skibet lægger til ved en fodboldbane-stor ø og en
uges forsyninger til seks klatrere og vores 7 opvar-
tere læsses af. Konceptet, som vores franske guide
Matieu har strikket sammen er enkelt, men sikrer dig
en oplevelse udover det sædvanlige. Indkvarterin-
gen foregår under åben himmel på stranden eller i
medbragt telt. Frokost og aftensmad forsyner du selv
kokken med hver morgen med harpun, før klatrin-
gen kan begynde. Ikke nogen stor bedrift, da fisk i

1g




![page11.jpg](/2005/DB-2005-2/page11.jpg)
alle størrelser tigger om at blive skudt, men en dejlig
morgenaktivitet, der styrker fællesskabet i gruppen og
giver en følelse af at være rigtigt ude i naturen.
Klatringen foregår hovedsagligt på to af øerne. Bolt-
ningen af de godt 200 ruter (5a-7c) er af Michel Piolas
sædvanlige kvalitet, dog er området endnu ikke gen-
nemklatret, så et løst greb i ny og næ hører med til et
rigtigt on-sight på Nosy Andranjara.

I alt tilbringer vi seks dage på øerne med at chille,
klatre, skamskyde eksotiske fisk og pimpe lokal rom.
Fantastisk…

Efter en 4 timers flyvetur med ”Mad. Air” shanghajes
vi af to taxa-krejlere. Efterhånden godt hærdede af Af-
rika, som du f.eks. bliver det som passager i minibus
med rat erstattet af svensknøgle, springer vi ombord

i deres "Panter Jive” taggede Renault 4'er med en stor
gul plastikdunk i bagagerummet som eneste funger-
ende benzintank, og kører mod hovedstaden.
Landskabet vi passerer sammenlignes bedst af alt
med en Roskilde Festival for hobitter. Små ”buskede”
ofte barfodede folk drøner rundt mellem telte, hytter,
pindebrænde og overrislede marker.

En politirazzia konfiskerer Renault'en, og med et
bliver virvaret særdeles nærværende, efterladt med
7okg klatre-shiaat i grøften.

20

synes”

Karin på ruten

hy

Turen til Tsaranoro massivet fra hovedstaden er et
todagsprojekt i bus og offroad Lada kørsel.

Vi ankommer til Camp Catta en smule forsinket, da
jeg i Firanatzou må bruge 4 dage på at drive malari-
aparasitter på flugt. Camp Catta er den velfunger-
ende base camp for klatring og trekking i Tsaranoro
området. Herfra har du ca. en times gang til ruterne,
et fantastisk panorama, kolde øl, varmt bad, mulighed
for at bo i hytter, samt masser af Boulder potentiale.
For at sjusse os lidt ind på graderingerne, vælger vi
en 7 pitch rute med graderinger på 6b som opstart
på vores i alt 17 dages ophold i parken. Uheldigvis
indeholder andet pitch (6b) 10m aid klatring, hvilket
er smuttet for os i tydningen af de improviserede
rutebeskrivelser, der er at finde i campen. Uden
succes kæmper vi løs på det spejlblanke face i et
par timer, før enigheden om at slabs kun er noget du
pisser opad, får os på retræte. Tilbage i lejren bliver
jeg af Leo Houlding spliffet ind i betrækket af min
sovepose, før han afslører hemmeligheden omkring
aid sektionen!! Det giver fornyet håb for de næste 2
uger.

Christian på vej





![page12.jpg](/2005/DB-2005-2/page12.jpg)
Vi ender med at lave nogle virkelig cool ruter, på su-
per solid klippe. De fleste ruter starter slabbede, men
jo højere du kommer både på klippen og i gradering-
erne, jo mere reel face klatring bydes du på.

To highlights var:

-'Out of Africa" 580m, 14 pitch (5, 6a, 6a+, 6b+,

6b, 6b, 6c+, 6c, 6b+, 7a, 6b+, 6c, 6b, 7a+) sat op af
Michel Piola på ”Tsanarono Kely”. De første 5 pitch
forcerer vi med pandelamperne tændt, en lettere
spooky oplevelse da boltene på ”transport” pitchene
ofte er separeret med 10m.

Rutens sværere pitches er tættere boltet, lange og

en stor udfordring. Leo Houlding's introduktion til
slabklatring bærer frugt, og ydersiden af klatreskoene
bliver brændt godt varme mod toppen, hvor vores
planlagte tidsgrænse for klatring er ved at frarøve os
skalperingen af Tsaranoro.

Kl. 16.00 når vi toppen efter en lang dag i en vertikal
verden. Vi ender med at lave en ”fælles fri” af ruten,
hvilket vi definerer som redpoints af samtlige pitches
dog ikke af os begge.

Et langt abseilforløb slutter 19.30 i vores midlertidige
camp for foden af massivet.

-En anden virkelig anbefalelsesværdig rute er Toni
Abones' master peice ”Vazaha', (6a+,6b,6b+,7a,7a+
,7a,7a+, ) 8a+,6b,6b,7b+,7c,7c+,6c,7b. Efterhånden
godt vant til den noget ensformige klatring river vi
de første 7 pitches onsight før muren af 8a+ bringer
otte tallene frem.

En flot rute på grønlig skinnende klippe med en
længde af samtlige svære pitches tæt ved 50m.
Turen hjem mod Danmark bliver krydret med 14
dages klatring på Mount Kenya, safari og gas på
Zanzibar.





![page13.jpg](/2005/DB-2005-2/page13.jpg)
Daniel Meyerowitz viser stolt redskaberne

frem efter granitsurfing. Foto: Søren Smidt.

Om granitrutens gåder og navne i Joshua Tree

Waveclimbing in Wonderland

En spektakulær rute i verdens største klatreområde gav
anledning til både undren og glæde

24

Granit, kalkklippe, og sandsten, er de tre mest almin-
delige former for klippe, vi klatrer på. Granitten er i
særklasse, fordi den tilbyder unikke formationer, som
giver uendelig mulighed for variation i klatringen.
Granitten har karakter. Ofte giver ruteskabere et si-
gende navn til deres granitruter. Men svarer rutenavnet
altid til klatreoplevelsens karakter? Det spørgsmål blev
aktuelt på én rute blandt 5000 i Joshua Tree National
Monument.

Af Søren Smidt

”On belay. You can climb”, råber jeg ned til Daniel
imens jeg spekulerer over rutens gådefulde navn:
Caught outside on a Big Set. Jeg forsøger at gætte
mig til en overensstemmelse mellem navnet og ruten.
Hvad kan Caught outside on a Big Set betyde? Og
hvordan relaterer navnet sig til rutens karakter?

Jeg vælger gerne ruter efter deres navn. En intuitiv
fornemmelse siger mig, at navnets karakter for-
modentlig vil udtrykke klatringens. Den klatrer der
kan 'se” en egnet linie og skabe en smuk rute, vil
formodentlig også vælge et navn, der passer til rutens
karakter. Derfor kan man slutte baglæns, at ruter med
flotte navne, henviser til smukke ruter. Og videre der-
fra til at smukke ruter byder på god klatring. Kreative
ruteskabere forsøger ofte, at finde et navn til deres
rute, som ikke kun er flot, men som fortæller noget
om rutens karakteristika. Det optimale er selvfølgelig,
at give ruten et navn, som beskriver essensen i lige
netop den klatreoplevelse ruten byder på.

Men denne gang er der ikke noget ved selve klatrin-
gen, som korresponderer med navnets besynderlige
betydning.

”Climbing”, lyder det nede fra dybet. ”Climb on”,
svarer jeg. Imens jeg tager reb hjem, ser jeg Daniel
for mig, som han er på vej op igennem de første bøl-
gende granitformer på ruten. Rebet fungerer som 'den
syngende tråd” mellem os. Jeg kan fornemme, hvor
Daniel befinder sig på ruten, ved at forbinde vibra-
tionerne fra de små bevægelser i rebet med erindrin-
gen om rutens problemer og løsningen af dem.

Rutens forløb er let at huske. Tre bølger” og

”bølgedale” danner rutens indstigning. I en skråt
opadgående retning, ”ruller" usædvanlige former af

25




![page14.jpg](/2005/DB-2005-2/page14.jpg)
granit, indtil de når et riss. De kompakte bølgeformer,
som udgør klippens overflade, gemmer på trin og
greb, der muliggør en traverserende opstigning til et
risset. Fra sidste 'bølgedal” fører et tilsyneladende,
men falsk crux, klatringen over i et overhængende
handjam riss. Risset forsvinder op i himlen og ud af
horisonten, hvilket giver en sugende fornemmelse,
der minder om, hvor vigtigt det er med en taktik for
placering af fødder og hænder i forhold til behovet
for sikringer. Der skal lægges en sammenhængende
strategi for både sikring og klatring.

I teorien kan man jo placere så mange sikringer man
vil i handjamriss, hvis man har nok af den rigtige
størrelse (hvilket man aldrig har). Men behovet for
sikring, skal hele tiden afvejes i forhold til rutens
længde og karakter. Det store trick er selvfølgelig, at
sætte sikringerne sådan, at de aldrig kommer til at
spærre for et nødvendigt jam. Følelsen af at man ”kan
falde ud” af risset, som kombinationen af tyngdekraft
og jamteknik skaber, forsvinder aldrig helt aldrig helt,
men lægger tilsammen et specielt pres på bevid-
stheden, i form af spørgsmålet: ”Vil min fysiske og
følelsesmæssige udholdenhed bringe mig igennem
rutens ukendte terræn”?

Jamklatring stiller et særligt krav til kreativiteten, fordi
risset kan bruges på mange forskellige måder. Fascina-
tionen ved den type klatring består langt hen af vejen
i, at man kun kan komme op, hvis man behersker

en bestemt teknik. Der er ingen andre greb eller trin
end dem man selv 'opfinder”. Derfor er det ikke nok
at være stærk eller modig. Jamming kræver særlige
finesser.

Når man først er etableret i rissets dyb med hænder
og fødder, er det egentlige crux på Caught outside on
a Big Set snarere mental og fysisk udholdenhed end
en enkelt isoleret bevægelse.

Rebets bevægelser har nået stilstand. Daniel er gået
ind i første lure-crux, der som en åleruse kun har en
udgang. Jeg venter enten på et skarpt voldsomt ryk,
der betyder fald, eller på det langsomme sensitive
træk, der fortæller om en klog forsigtig retræte, efter-
fulgt af nye ekskursioner opad, der muligvis udgør en
vej igennem granitbølgerne.

I modsætning til Dangling Woo Li Masters som Vi

lige klatret, så er der intet ved Caught Outside, der
afslører en sammenhæng imellem navn og klatring.

26

Dangling Woo Li Masters er en af de få ruter hvis ko-
reografi tvinger kroppen og ikke mindst fantasien ud i
så sjældent og frydefuldt oplevede bevægelsesformer.
Den lever både op til sit navn og kategoriseringen:

”a climb of a lifetime”. På trods af en svag start i en
klassisk åben diedre så udfordrer de efterfølgende
overhæng i rig grad til klatring i særklasse. Terrænet er
stejlt for granit. Hældningen, samt kombinationen af
gode greb og noget svagere fodtrin, er skabt for stilen
”dangling”. Rutens gåder kræver, om ikke en master,
så i det mindste fuld opmærksomhed, hvis bev-
ægelseskombinationen skal gennemføres uden fald.

Et hårdt ryk i rebet fortæller, at Daniel gik i granit-
bølgernes forræderiske fælde på Caught outside on a
Big Set. Ruten 'vandt' første slag, men krigen er ikke
overstået, ved jeg. Caught outside on a Big Set er
Daniels ottende rute udendørs. Vi har i tre måneder
klatret sammen på San Franciscos Mission Cliffs, som
er en af U.S.AJ's største indendørs klatrevægge. Efter
et års indendørs træning på Mission har Daniel med
sit naturlige talent nået et niveau, som er forbavsende.
Hans konvertering til den virkelige verdens klipper
er sket lige så uproblematisk, indtil nu. Efter en uge i

Cc N

Joshua Tree førte han sin første 5.9 rute on sight. Han
kan med stor ret beskylde mig for forsøg på at 'sand-
bagge” ham på denne rute. Selvom mine intentioner
er gode nok, så vil han have ret i, at Caught outside
on a Big Set er et 'crash-course” i Jamklatring. At jeg
har bragt ham i så vanskelig situation, kan kun ret-
færdiggøres med den tillid jeg har til, at Daniel efter
en kort pause vil kunne løse rutens gåder, med den
basale instruktion han har fået i jamming.

”The Sun is setting”, råber jeg ned til Daniel og håber
på at han vil forstå at skynde sig. Undersiden af en
flammede rød sol når de første toppe i landskabets
horisont langt ude mod vest. Om et øjeblik forsvinder
varmen og lyset, når solen går under horisonten.
Pludselig går betydningen af rutens navn — Caught
Outside op for mig. Navnet har ikke noget med klip-
pens konkrete karakter at gøre. Det henviser til ruten
som helhedsoplevelse og dermed rutens placering i
en større sammenhæng. Vi befinder os dybt inde i
Wonderland of Rocks labyrint af grusstier og granit-
domes. Der er endnu en reblængde igen til toppen af
den dome vi befinder os på. Derefter skal en ukendt
nedstigning fra toppen af domen findes og gennem-
føres, efterfulgt af en retur til Bighorn mating grotto,

hvor vores ting venter for foden af klippen, inden den
lange hjemtur kan begynde. Vi er fanget udenfor -
”caught outside”. Førstebestigerne har vidst, hvor lang
tilgangen til ruten er fra Hidden Valley Campground.
De har, da de navngav ruten, regnet med at de fleste
klatrere af samme grund sandsynligvis vil blive fanget
på ruten i mørke, som de formodentlig selv er blevet
det under førstebestigningen — derfor har de givet
ruten det navn — hvor sofistikeret!

Det er som om førstebestigerne har villet spille os et
puds med det navn. Navnet er en kodet meddelelse,
som forener dem med os over tidens afstand i ét sær-
ligt erfaringsfællesskab, ved at afsløre sig som navnet
på en fælles erfaring.

Hvad er det egentlig man gør når man navngiver?
Navnet forbinder tingen med et mærke og giver
identitet. Når jeg har givet tingen et navn, er den til
at skelne fra alle andre navngivne ting og fra alt det,
der ikke har noget navn. Dermed er der skabt orden i
tingene. Udover, at navnet fungerer som en mærkat,
der gør os i stand til at skelne tingene fra hinanden,
og dermed får dem til at træde frem af det uordnede
kaos, så har navngivningen også en anden effekt.
Ordene skaber det de nævner, siger man. Den tanke
rummer en idé om, at ordene besidder en særlig kraft,
en skabende kraft. Det er en meget gammel tanke,

at sproget skulle være en skabende mystisk kraft.

”I begyndelsen var ordet, og ordet var hos Gud, og
ordet var Gud. Dette var i begyndelsen hos Gud.

Alt blev til ved det, og uden det blev intet til af det,
som er”. Sådan indledes Johannes-Evangeliet. Det
der muligvis forekommer mystisk, og måske ligefrem
urealistisk - at ordene skulle kunne skabe - får måske
en klarere betydning, når man tænker på en klippe.
En klippe består ikke af andet end, ja, en uordentlig
masse af stof. Indtil der kommer et klatrehold forbi
og skaber en rute. Så har de ud af den kaotiske
materie skabt noget nyt. Deres værk kroner de med
et navn, ligesom forfattere giver deres bøger titler.
Langt op i middelalderen talte man om Naturens
Bog, hvilket henviste til en tro på, at naturen, Guds
værk, rummede tegn som kunne læses og give indsigt
i Guds visdom, akkurat som bibelen kunne. Det var
vigtigt at kende den visdom, fordi indsigten i naturen,
var en vej til det himmelske rige, som var altings mål.
Også i dag stræber vi opad, af klippesider, men hvad
er målet?

27




![page15.jpg](/2005/DB-2005-2/page15.jpg)
Daniel har en oplevelse af, at løsningen af klatrep-
roblemer minder om de udfordringer han står overfor
som copywriter (tekstforfatter). I begge ”brancher”
fordres kreative løsninger på ukendte gåder. Daniels
speciale er navngivning af produkter og udformningen
af korte ”catchlines”, der siger alt. Han skal finde ord,
som både vækker interesse og karakteriserer, hvilket
han ofte lykkes med. Denne gang er han imidlertid
”backed off” netop fordi han ikke ”bakkede ud” og
fandt en anden løsning end den lige vej frem. Et kort
pendulfald har bragt ham hen under en ny indgangs-
vinkel til granitbølgerne.

”The Sun has set — it will soon be dark and cold”,
råber jeg ned til ham. Udsigten til at skulle klatre i
mørke gør sin virkning. Rebet slappes da han igen
griber fat i klippen. Kort efter står Daniel oppe på
standpladsen efter hvad der lød som en hård kamp.
Vi skifter plads og jeg fører hurtigt den sidste re-
blængde til toppen. Dér slår jeg en slynge om en blok
og klipper ind. Nu gælder det om hurtigt at få Daniel
op og rigget abseil til inden det bliver helt mørkt.

Lyset fra den forsvundne sol fortæller alt om, hvorfor
det var tre timers tilgang værd, at klatre her i hjertet af
Wonderland of Rocks. Jeg sætter mig på toppen med
ryggen mod Owl Pinnacle og nyder himlens farvespil,
mens Daniel klatrer den sidste længde. Endelig går
den fulde mening af denne 5 stjernede rutes navn op
for mig! ”(Big) Set” henviser selvfølgelig til sunSet.
Det er selvfølgelig Caught Outside on a Big (Sun)Set.
Vi er fanget udenfor ved en stor, det vil sige storslået,
solnedgang. Samtidig med at kulden kryber ind på
mig, varmer jeg mig ved tanken om, at have løst
rutenavnets gåde. Og ved tanken om, at vi ikke er
de første der sidder her, men at vi tilhører en særlig
stamme, som har storslåede og gådefulde oplevelser
tilfælles. Hvilket vi altså til tider kommunikerer ti
hinanden via hemmelighedsfulde navne, der også
rummer elementer af drillesyge og forståelse med rod
i fælles erfaringer.

Daniel er hurtigt oppe og vi firer snart af fra et lille
træ. Derfra går det forsigtigt nedover granitslabs og
ind i Bighorn Mating Grotto. Vi finder tilbage til ind-
stigningen ligesom det bliver helt mørkt. Det fryder
mig, at vi ikke blev tvunget til at betale den fulde pris
for eminent klatring — at vi alligevel ikke blev fanget
ude i den store solnedgang.

28

Under de næste to-tre timers tilbagegang igennem
Wonderlands mørke labyrinter red vi begge på den
bølge af glæde, som klatreoplevelser i Joshua Tree's
magiske landskab giver.

Vi mindedes undervejs begge to andre eventyr - den
første gang vi kyssede en pige — og da de historier var
fortalt til ende stod vi igen i Hidden Valley Camp-
ground.

Don Juan boulder Joshua Tree.
Boulderen over alle bouldere.
Foto. Søren Smidt.

Efterskrift

Dagen efter fortalte jeg vores ven Dave, der lige var
sluppet ud af Marine Corps efter 4 års tjeneste, om
vores ekspedition til Wonderland og om hvordan jeg
endelig havde løst rutens gåde. Det var ham, deri
første omgang havde lokket os ind til Dangling Woo Li
Masters og Caught outside on a Big Set. Til min forun-
dring kunne han ikke dele min glæde over løsningen
og vores oplevelse på klippen. Han var ikke enig i min
fortolkning af navnet. Han havde en helt anden fork-
laring og gode argumenter for den. Dave kom fra

San Diego ude ved kysten og havde brugt ikke så lidt

tid med at surfe. Derfor vidste han, at Big Set ikke
henviser til solnedgang men til store sæt af rullende
bølger der egner sig til at surfe i. Surfe i? Da jeg igen
tjekkede guidebogen rummede den endnu en over-
raskelse. Ruten hedder ”Caught inside on a Big Set”
og ikke outside, sådan som jeg huskede det. At være
fanget inde i en stor bølge på sit surfbræt — det var
hvad rutenavnet henviste til. Navnet beskrev direkte
klippens bølgeformede granit og den oplevelse ruten
bød på. Alting gik alligevel op i en højere enhed.





![page16.jpg](/2005/DB-2005-2/page16.jpg)




![page17.jpg](/2005/DB-2005-2/page17.jpg)
Sted: Haslital i
Centralschweiz

Tid: Uge 28 (ugen inden
DB-sommertræffet i
Mellodal, Italien)

Hvis du endnu ikke har oplevet Europas svar på
Yosemites ”vast expanses” af granit, så har du nu
chancen.

Du har sikkert set billeder fra Eldoradovæggen. Her
går mange meget svære og tekniske ruter på op til 20
reblængder, men 2 af ruterne er blevet klatret mange
gange af danskere: Det er Motorhead og Septumania.
Helt uovertruffen oplevelse for den, der behersker 6.
grad (svarer til omkring 6a-6b).

Længere nede i dalen ligger Handegg. Et godt sted
at starte op, da man finder ruter så korte som 3-4
reblængder af forskellig teknisk beskaffenhed. I de
senere år er der udover disse to hovedsteder ud-
viklet mange mindre områder på de gletscherslebne
dalsider.

Ruterne af nyere dato er boltet til ug med bomb-
proof germanske borebolte (også i standpladserne) og
mange af de gamle ruter er retro-boltede. Man kan
således, hvis man foretrækker det, udvælge ruter, der
ikke skal kilesikres.

Motorhead





![page18.jpg](/2005/DB-2005-2/page18.jpg)
Eldorado

De fleste ruter firer man af, både hvis vejret vender,
eller når man har klatret sin rute. Dette gør klatringen
meget stressfri og uforpligtende. Der er f.eks. ikke
noget med at slæbe bivuakgrej mv. med, selvom
ruterne er op til 20 længder. Dette gør det også
muligt at spare på beklædningen og få brunet/branket
aspargeskroppen.

Vi bor på veludstyret men prisbillig campingplads i
den lille by Inertkirschen . Der er blandt andet et reg-
nvejrs-opholdshus hvor man kan kokkerere i tørvejr
og feste, hvis man ryger ind i et sjældent regnvejr.
Der er ikke ret langt at køre efter alternative klatrest-
eder, hvis vejret i dalen en dag er imod.

I denne uge vil du kunne få råd og vejledning om
rutevalg og øvrige detaljer fra nogen, der kender
området godt. Vi klatrede der for første gang for
omkring 20 år siden, og vi har begge været der med
jævne mellemrum siden (hvilket gør, at vi har en god
oversigt over mulighederne og har klatret alle de gode
stjerneruter (til og med 7. grad) men selvfølgelig også
enkelte crap-ruter. Så dem kan vi hjælpe jer med at
undgå! Vi er der sandsynligvis også i to uger forinden.

34

Vi vil godt svare på yderligere spørgsmål, og evt.
oordinere kørsel, hvis der skulle vise sig behov for
det. Spørgsmål kan sendes til morten feriefabrikken.
dk eller sallywestæ&hotmail.com

Klubbens bibliotek har en fører til området — spørg
bibliotekaren.

Mødested:

Camping Stapfen i Inertkirschen Pris (vist nok) ca. 40
r. pers/nat.

Den er beliggende ca. 5 km fra den større by Meirin-
gen (hvor der også kører tog til) Den kan findes på de
fleste bilkort ca. 20 km fra Grimselpas.

Indkørslen til Campingpladsen er beliggende lige ved
siden af frisøren (vær opmærksom på at der er skilte
til flere andre campingpladser i byen. Går alt galt så
spørg efter Hotel Alpenrose, gå om på bagsiden af
dette og følg floden nedstrøms, du vil efter kort tid
trampe igennem campingpladsen.

Vel Mødt i Schweiz i juli

Morten Overgaard og Sally Westergaard

MARATHON

Superkomfortabel allroundsko til alt fra lange ruter til bouldering
med støddæmpende mellemsål i PU Ultralite. Skoen er egentlig skabt til
lange ruter, men er blevet enormt populær til bouldering, da den kombi-
nerer god sensitivitet med høj komfort og bløde landinger. Testvinder i
Climbing. Forbedrer komforten på nedstigninger så meget, atmanide
fleste tilfælde kan undlade at have et ekstra par sko med op. Steigeisen
anbefales dog ikke!

418715 EU halvestr. 36,5-43,5. 799,-

VORTEK
Bouldering, klatrevægge og overhængende,
teknisk klatring er Vortex's terræn. Dobbelt hælbånd holder

foden på plads og dobbelt elastisk materiale over vristen gør, atden
sidder om en handske. Tynd mellemsål giver optimal føling. Superpris!!

4818714 EU halve str. 36-44. 549,-

KØBENHAVN K: Frederiksborggade 44 & 52
Østergade 30
www.friluftsland.dk KONTAKT: infoefriluftsland.dk =33 145150

Friluftsland 'AgHUS:

WEB:

DOMINATOR

Navnet siger det: Skoen for den, der ikke gider være nr.

2. Marius Morstad er manden bag denne sko, der egner sig til

alle næsten former for vanskelig klatring, bouldering, lange krævende
sportsruter og stejl, overhængende klatring. Der er lagt meget arbejde
iudviklingen af detaljerne på Dominatoren og dertil kommer Scarpas
suveræne forarbejdning, der ganske enkelt er i en klasse for sig.

415757 EU halve str. 36,5-43,5- 799,-

REFLEK

En utrolig komfortabel sko, der egner sig til alle
former for klatring. Specielt excellerer den på klippe.
Reflex er sensitiv og har et godt kantgreb. Skoen egner sig
lige godt til begyndere som øvede klatrere.

4115760 EU halve str. 37-44. 699,-

ROSKILDE: Karen Olsdatters Stræde 4
AALBORG: Algade 54





![page19.jpg](/2005/DB-2005-2/page19.jpg)
Mello - et granitparadis

Årets sommertræf er lagt i den norditalienske Mel-
lodal, der ligger ved sydsiden af Bergell ved trekanten
Schweiz, Østrig og Italien. Der er nærmest en Y-
formet dal (Val Masino) hvor landsbyen San Martino
ligger i midten af Y'et og selve Mellodalen er det højre
ben. Det er en lukket dal uden veje eller biltrafik og
med mellem få minutter og op til 2 timers vandring til
klatrestederne.

Mello er berømt/berygtet for sine slap men der er
mange særdeles velsikrede riss og ruter fra 1 til 20 re-
blængder til uger god klatring i alle grader. I sin tid var
dalen også berygtet for lange run-outs og det er der
stadigvæk på en del af de lettere klassikkerne, men
der er kommet flere og flere bolte og der kan klatres
med en høj grad af sikkerhed.

Men dalen er også meget charmerende og der er flere
hyggelige og meget flotte vandremuligheder i den. Og
endelig er der ovenover selve dalen i godt 2000 me-
ters højde et godt alpint stinet mellem en stribe hytter
hvor der er masser af lidt længere klatremuligheder
både i form af klassiske grat og væg ruter og en stribe
mere eller mindre borboltede nye ruter udviklet af det
lokale svar på Piola — G. Maspes.

San Martino er en lille flække hvor bybilledet er
præget af kontrasterne mellem en veltrænet halvafk-
lædt klatrer og en gammel italiensk morlil i sort og
med tørklæde om hovedet. Der er et par mindre
forretninger, en rigtig god klatrerbiks, et genialt piz-
zeria (Fiorelli) og flere barer hvor klatrerne mødes på
”Bar Monica”. Større indkøb gøres med fordel nede
i hoved dalen hvor der ligger flere supermarkeder
ved Morbegno. Sidst jeg var der (efterår 97) var der
problemer med at hæve penge oppe i San Martino så
det var en god ide at hæve nede i Morbegno — men
det kan selvfølgelig være ændret.

36

Tag ned og oplev kanon klatring, underskøn natur og
italiensk charme i et sammensurium — det er et sted
man vender tilbage til.

Her er nogle praktiske oplysninger til planlægningen:

Tilrejse:

Ligger 130 km nord for Milano, kør mod Lecco
(Cassins hjemmeby) fra Danmark gennem Schweiz
og græsebyen Chiavenna og i Colico til venstre mod
Sondrio. Få kilometer efter Morbegno gå vejen op til
venstre til Val Masino. Der går bus op til dalen et par
gange om dagen.

Camping/Mødested:

Tidligere var der en primitiv campingplads oppe
ved selve Mellodalen, den skulle nu være lukket og
erstattet af Camping Sasso Remenno ovenover dette
klatreområde og lige før San Martino.

Bouldering:

Der er over 200 registrerede boulder problemer i
dalen og hvert år i maj er der træffet Melloblocco
med flere hundrede deltagere inkl. stjerner som Chris
Sharma og David Graham.

Et-reblængders:

Alpernes største sten ligger ved San Martino og hed-
der Sasso Remenno. Den er op til 50 meter høj, har
mere end 50 ruter fra 3. til 8. grad samt nogle artifi-
cielle ruter gennem overhæng. Den er borboltet og et
naturligt samlingspunkt.

Derudover er der en del korte ruter i Mellodalen, bl.a.

nogle sjove ved et vandfald i starten af dalen.

Flerrelængder:

Nogle af de bedste ruter jeg nogensinde har klatret
ligger i dalen og stjernen over dem alle er Luna
Nascente (10 reblængder VII- eller VI,AO) — det er en
drøm i velsikret riss- og diedre-klatring. Den kan evt.
kombineres med Kundalini af ca. samme længde og
sværhedsgrad og det vil blive en lang dag. Kendt/
berygtet er Polimago med sjette grads kaminklatring
og en 25 meters usikret femte grads travers.

Lidt sværere men meget flot og frygtindgydende er
Oceano Irrazionale på Precipizio delgi Asteroidi kal-
det ”trompeten” fra udseendet af ruten fra dalen. Stejl
riss klatring i VI. grad med et VII eller AO crux.

Der er mange både lettere og sværere ruter på de ca.
25 sydvendte forskellige klipper som udgør dalen og
i bunden løber der en bæk hvor man kan bade på vej
tilbage. Specielt anbefales ”komptessens badekar”
ved stien op til Luna og Kundalini, hvor der er en stor
boulder hvorfra man kan springe på hovedet i og få
kølet kroppen.

Teknisk klatring:

Mello er alpernes svar på Yosemite og det europæiske
”klatre techo mekka”. De lange ruter er primært på
Precipizio delgi Asteroidi og Monte Qualido og her er
der alt fra begynder sager til flerdages ruter med port-
a-ledge og høje A-gradueringer.

Alpint:

Mello ligger på sydsiden af Bergell og dets godt
3000 m høje tinder og man kan fra Mello nå alle de
klassiske store ture på Badile og Cengalo evt. ved

at man tager over og starter i Schweiz og så laver
nedstigningen af normalvejen ned til Mello. Et par
klassikere på sydsiden af Bergell er Spigolo Vinci (12
reblængder 4/5+) på Cengalo og Spigolo Gervasutti
(18 reblængder 3/5) på Punta allievi.

For dem med sne og is-trang ligger Bernina inden for
rimelig afstand og i enden af Mellodalen ligger det
3700 m. høje Monte Disgrazia.

Men der er ruter til måneders klatring i dalen og
ovenfor på bjergsiderne.

Guides:

Der mangler den definitive Mellofører men der få no-
gle lidt ældre men udmærkede topofører lokalt. Der
er flere udmærkede afsnit i Jurg von Kånel: Plasir Sud,
incl om Sasso Remeno, klassikerne i selve Mellodalen
og ruter omkring Allievi hytten.

Anbefalet er G. Maspes & G. Motti: Masino,
Bregaglia, Disgrazia og til de nye og oftest borboltede
ruter topoføren: Arrampicate sportive e moderne in
Valtellina, Valchiaavenna, Engadina.

Til de alpine ruter i området er P Corti & P Vitali:
Masino — Bregaglia — Granito D.O.C. god.

Se også på hjemmesiden www.valdimello.it her er der
en engelsk version og mange topoer.

37




![page20.jpg](/2005/DB-2005-2/page20.jpg)
38

Titel: Guide til Danmarks bjerge
Forfatter: — Roger Pihl
Oversat af: Orla Vigsø efter ”Guide til det danske

høyfjellet.”
Forlag: Introite!publichers. København 2005.
Pris: 348 kr 352 sider

Af Søren Smidt

Man tror jo næsten at titlen er en joke og det viser sig
også, at bogen begyndte som en fiks idé, der voksede
udover spøgens grænser. Roger Pihl lavede først

3 hæfter, som en form for guide over høje toppe i
Danmark. Via internettet kom han i kontakt med den
danske reklamemand Viggo Rasmussen og den meget
spøgefulde norske forfatter Tor Åge Bringsværd, hvis
omvæltende bøger er et must for alle gymnasieelever.
Jeg har stadig hans Syvsoverskens dystre davre
stående i reolen. Rasmussen og Bringsværd skubbede
begge på for at få Roger Pihl til at realisere sin idé
med en guide til de danske fjelde.

Motivationen til at lave en guidebog over danske
bjerge kom for Pihl på en udsat passage i den norske
fjeldverden. Roger Pihl ønskede at imødekomme alle
de fjeldgængere, der gerne vil højt op, men der som
han ikke kan tåle eksponeringen overfor det dybe
fald.

Det slås fast, at Danmark er et fjeldland, hvor ud-
sigten fra de højeste toppe kan være ligeså bjergta-
gende som fra de flere tusindmeter højere toppe i
Norge. Selvom jeg på den ene side må være smigret
over denne generøse og uforbeholdne udnævnelse af
en person fra en nation, der har alt at vinde og intet
at tabe ved at fastholde Danmark i en underlegen
position, som landet uden bjerge, så kan jeg trods alt
ikke helt forlige mig med at Danmark iklædes så flot
en kategori. Et fjeldland er et land, hvor grundfjeldet
er klippe og ikke muldjord, kalk og ler.

Arbejdet med at bestige og beskrive den danske fjeld-
verden har stået på i 15 år siden idéen blev undfanget
i 1990 til i dag, hvor værket ligger klar. Der er som
med vin tale om lang modningsproces og det smitter

39




![page21.jpg](/2005/DB-2005-2/page21.jpg)
af på kvaliteten hele vejen igennem. Guidebogen er
udgivet i et tiltalende format, der mimer biografens
widescreen eller blot kameraets panorama funktion,
hvilket må siges at være en lækker detalje for en bog,
hvis primære formål er at appelere til øjenlysten.

Dog forekommer det mig, at hverken forfatteren eller
udgiverne er særlig bekendte med selve genren guide-
bøger. Der har siden klassikeren, Baedeckers røde
guidebøger været, og er stadig, et væsentligt kvalitet-
skrav til en guidebog, som hænger sammen med dens
karakter af brugsbog — den skal kunne medbringes på
turen uden at være til besvær. Dette krav forbryder
Guide til Danmarks bjerge sig imod på det groveste.
Selvom den ikke helt har coffeetable-format, så er
den dog så stor og tung, at de færreste vil medbringe
den på en vandretur. Til den kritik kan man forsvare
værket med, at en stor del af fjeldgængeriet i Dan-
mark foregår i bil og kun den sidste vej til toppen til
fods, men alligevel.

Guide til Danmarks Bjerge beskriver alle toppe over
100 meter i alt 183 tinder. Fjeldene er opdelt i de

40

seks fjeldområder: Jylland, Fyn, Sjælland, Møn og
Bornholm med hvert deres respektive afsnit indram-
met af en indledning og en afslutning. Det særlige ved
denne guidebog er, at forfatteren selv har besteget
alle toppene og derfor videregiver førstehåndsinfor-
mation. Det gør teksten frisk, nuanceret, oplysende
og lejlighedsvis humoristisk. Pihl balancerer som den
fjeldgænger han er flot på kammen mellem satire og
dyb alvor. Guiden er en satirisk kommentar til alle

os der i dyb alvor klatrer på de stejleste bjerge. Den
fungerer som et spejl for bjergbestigningskulturens
absurde univers med dens besynderlige fokusering

på bl.a. tal og højder. Et helt kapitel er dedikeret til

en oversigt over den historiske udvikling for bestem-
melsen af, hvilket punkt der er Danmarks højeste. Det
kalder på eftertanke, når noget så solidt, som højden
på et bjerg viser sig at være genstand for tidens for-
skellige definitioner, måleteknikker, og menneskelig
dvs. subjektiv indflydelse. Der er stof til flere digre
filosofiske og videnskabsteoretiske værker i det kapitel
alene. Også de hårde videnskaber er bløde, når det
kommer til stykket, viser den historiske undersøgelse.
Midt under udgivelsesprocessen dukkede den sidste

nye ”viden” om, hvad der er Danmarks højeste punkt
op i medierne. Det er lykkedes at medtage selv de in-
formationer i bogen, hvilket virkelig viser formatet på
dette guidebogsprojekt. Her har man lagt sig i selen.
Det tager jeg hatten af for.

Satiren står overfor den dybe alvor som passioneret
kærlighed rummer. Pihl holder virkelig af Danmarks
natur, danskere og dansk kultur. Det sædvanlige over-
legne blik og den ironiske tone vi danskere kender fra
nordmænd, som møder os i nærheden af et par ski,
er fraværende. I norsk fantasiverden er redningsak-
tioner i fjeldet og brukne ben på skibakker kun noget
løsslupne danskere kommer ud for. I et forsøg på at
dulme ubevidst underlegenhedsfølelse bruger den
slags nordmænd selektiv bevidsthed og gør uskyldige
danske turister til genstand for hovmod. I misforstået
identificering med de norske eliteskiløbere glemmer
den type nordmænd helt, hvor mange elendige nor-
ske skiløbere der findes. Og hvor mange nordmænd
der ikke ville kunne klare sig to minutter alene på
Hardangervidda. Sådan en nordmand er Roger Pihl
ikke. Om end Guide til Danmarks Bjerge rummer
stort potentiale for morsomheder og skadefryd så ud-
foldes den ikke i teksten, som snarere udtrykker dyb
alvorlig kærlighed. Vi har et gammelt mundheld, der
siger, at vejen til en mands hjerte går gennem hans
mave. I afsnittet om danske fjeldregler kan man læse,
at danskere lægger stor vægt på, at indtage den rette
basecamp før en bestigning. Denne danske fjeldregel
har tvunget Pihl ind på de 113 kongeligt privilegerede
landevejskroer, hvor han har måttet stille sig tilfreds
med det sparsomme danske køkken. Man kunne
frygte at disse kulnariske udfoldelser har farvet hans
oplevelse af den danske fjeldverden. Så vi må nok
tage hans begejstring for fjeldet her til lands med et
gran salt. Eller man kan jo vælge at forberede sig til
opstigningens strabadser på samme vis for at bringe
sig i den rette stemning.

Et af Pihls udgangspunkter for de historiske anekdoter
bogen er rig på, er de mange statuer og mindestene
for ”store danske mænd”, som har udrettet noget. Jeg
gik lidt død i udredningen af disse ”heltes” gøren og
laden. Der er rigtig mange informationer om geologi,
lokal- og nationalhistorie, navne, "+ i Guide til Dan-

marks Bjerge, men jeg kunne godt have ønsket mig, at
det informative lidt hyppigere blev afløst af en indlev-
ende beskrivelse af de indtryk, bestigningerne gjorde
på bestigeren, under indflydelse af den stemning, som
hersker i det forskellige terræn han har gennemtravet.

Guide til Danmarks Bjerge er rigt illustreret med 500
farvebilleder

Oversættelsen er foretaget af Orla Vigsø som er lektor
på RUC. Der er enkelte svipsere: ordførende bruger
vi ikke på dansk, der hedder det formand, og selvom
det ikke er oversætterens opgave at læse korrektur,

så falder det alligevel i øjnene, at Roger Pihls datter
beskrives som seksårig og få linier senere som syvårig
— så lang tid tog bestigningen af Glittertind vel heller
ikke?

Roger Pihl har med Guide til Danmarks Bjerge givet os
danskere, og især os danske bjergbestigere, et meget
velkomment blik på vores nærmeste omgivelser, som
ingen andre end en fremmed, og alligevel mere inte-
greret i den danske kultur end den mest integrerede
indfødte, fugl fra nord, ville kunne det. Guide til Dan-
marks Bjerge fortjener både at blive placeret sammen
med klassikerne i reolen og at blive draget frem når
ekspeditioner skal planlægges. Forbavsende er det at
høre, at man kan dyrke abrikoser i Gudhjem samti-
dig med at det er frostvejr i Almindingen! Den slags
perler hænger på snor i Guide til Danmarks Bjerge.
Endelig kunne jeg have undt manden med rekorden

- den første som besteg alle Danmarks højeste bjerge
- større succes da han forsøgte at score en kvinde ved
at prale med sin præstation. Shame on her.

41




![page22.jpg](/2005/DB-2005-2/page22.jpg)
Forbud mod klatring på Sveriges bedste klipper!

I Kjuge, Géteborg, Bohuslån og Kullen

er der forbud mod klatring!

Et så alvorligt scenarie skulle gerne undgås i frem-
tiden. Derfor afholdt Svensk Klatreforbund access-
seminar 22.-24. april, hvor tilgang til klipper (access)
blev sat på dagsordenen. Går man ind i forbundets
access-database kan man se, at tilgang til svenske
klipper allerede er et udbredt problem. I Bohuslån
området er der allerede totalforbud mod tilgang til
flere klipper.

(Link til access-databasen: http://www.klatterforbun-
det.com/content. sub?cat=18&cid=106)

I Tyskland er 50 % af alle klatresteder lukket, fordi
ejerne har nedlagt forbud mod klatring på deres
ejendom. En lignende situation skulle nødig opstå i
Sverige, hvor også danske klatrere har stor interesse i,
at klipperne forbliver tilgængelige for klatrere.

Ole Fjeldhagen og Søren Smidt deltog i Acces-semin-
aret for Dansk Bjergklub og fik følgende informationer
med hjem.

Det anslås, at der i dag er omkring 15.000 aktive

latrere i Sverige. Klatring er i dag en synlig aktiv-

itet, som påvirker de omgivelser den foregår i. Det

betyder, at klatrekulturen bør bevæge sig væk fra

en anarkistisk selvopfattelse. Alle klatrere bør tage

et ansvar for, at klipperne forbliver tilgængelige for

latring. Et problem er, at klatresamfundet ikke selv

ejer klipperne og de områder der støder op til dem og

bl.a. derfor er vi tvungne til at tilpasse os ejernes krav,

hvis vi ikke vil mødes med forbud. Vi har ikke ret til at
latre på klipperne. Den bedste strategi er, at forholde

sig aktivt overfor ejere og myndigheder. Det bør ske

42

ved, at gå i dialog med begge parter og så vidt det er
muligt, at indgå aftaler med disse. Men også indadtil

i klatresamfundet bør der være en dialog, som højner
bevidstheden om, at alle har et ansvar for, at klatrere

er velkomne på klipperne i fremtiden.

Problemer og løsninger vedrørende tilgang til klipper
i Sverige blev identificeret og drøftet på seminaret. En
væsentlig konklusion var, at problemer med tilgang
til klipper skal løses ved aktivt at indgå i dialog og
spredning af information. Alle klubber bør udpege en
Access-ansvarlig. Den Access-ansvarliges opgave er,
at holde sig ajour med information på Access-områ-
det via Access-netværket og videreformidle infor-
mationen til klubmedlemmer. Det kan bl.a. ske via
nettet, guidebøger, blade, skilte, og instruktør-uddan-
nelsen. Access-databasen er en nøglekilde til informa-
tion, som alle klatrere selv kan bruge, for at finde
information om netop det klatrested de planlægger

at besøge. Det viser sig i praksis, at problemer med
tilgang til klipperne kan undgås, hvis repræsentanter
for klatresamfundet, selv opsøger ejere og myndigh-
eder, for at indgå aftaler med dem.

Problemer ifm. tilgang til klipper drejer sig om:

. Parkeringspladser

. Færdsel til, fra og omkring klipperne
. Larm

. Afføring

. Hunde og husdyr

sg Distribution af information

sg Ikke-organiserede klatrere

Løsningerne er forholdsvis enkle. Der bør indgås
aftaler med beboerne omkring klatresteder om, hvor
parkering er tilladt og i hvilket omfang. Det bør være
en detaljeret og præcis aftale. Det samme gælder
færdsel til og fra klipperne. Kør langsomt på små veje
og nær bebyggelse. Firningsankre kan mindske prob-
lemer med nedslidning af naturen på nedgange og
passage igennem, eller tæt på, beboelse og ejendom.
Men firningsankre øger samtidig risikoen for ulykker.
Ulykker med potentielt dødelig udgang, derfor bør
firningsankre overvejes nøje. Det kan også overvejes,
at kontakte lånsstyrelser og kommuner m.h.p. at få
anvist parkeringspladser, eller måske ligefrem få skabt
flere pladser.
Spørgsmålet er: Hvem skal indgå aftalen? Skal det
være den lokale klubs access-ansvarlige eller skal det
være aftaler der indgås centralt med Svensk Klatrefor-
bund? I nogle tilfælde, som f.eks. i tilfældet med Bo-
huslån, er det en meget stor opgave fordi der er mere
end 100 forskellige klipper og den kan ikke løftes af
en person eller klub. I andre tilfælde er der kun en
klippe og den lokale klub kan overkomme opgaven.
Et andet spørgsmål er, om man skal forsøge at indgå
aftaler, som ender med en kommerciel løsning, hvor
man betaler for parkering og/eller klatring. I Sverige
er der Allemandsret og den ville nogle af seminardel-
tagerne gerne fastholde som en ret, fordi en kom-
merciel aftale kan ende med højere og højere afgifter,
som klatrere ikke har mulighed for at modsætte sig
når først aftaleformen er af økonomisk karakter.

Klatrere kan mindske deres verbale kommunikation

til et minimum ved så vidt muligt at tie stille og bruge
tegn. Det gælder især de steder, som ligger i umiddel-
bar nærhed af beboelse. Derudover bør alle overveje
om det sted de vil klatre allerede er ”mættet”, eller
om der er plads til flere. Hvis der ikke er plads, så find

en anden klippe, hvor jeres samtaler ikke forstyrrer. I
guidebøger kan man anbefale max. reblag per klippe
og på den måde opfordre til selvjustits.

Skid hjemme! Hvis du absolut skal, så grav lortet dybt
ned, hvor hunde ikke kan grave det op og rulle sig i
det.

Vær opmærksom på, at det muligvis ikke er en god
idé, at du medbringer din egen hund til klatrestedet.
Husdyr kan blive skræmte, hvilket kan få konsekven-
ser for en evt. aftale med lodsejer.

Der kom forslag om 4 forskellige måder at distribuere
information om access. Over nettet f.eks. via access-
databaser, hvorfra ajourført information om access
kan downloades. Det er en god løsning for helt aktuel
information. Guidebøgerne er en anden væsentlig
kilde til information om tilgang og parkering. Skiltning
på stedet, var der delte meninger om, men det er

en god mulighed for at distribuere den sidste nye
nformation.

Sverige er der 5000 organiserede klatrere i Svensk
Klatreforbund. Derudover er der mange ikke- organ-
iserede svenske klatrere og en hel del klatrere fra ud-
landet. Spørgsmålet er, hvordan får man information
ud til dem? Det kunne ske via butikker f.eks. kunne
der hver gang butikken sælger klatreudstyr vedlægges
skriftlig information ved varen.

Danske klatrere kan medvirke til at holde svenske
klatresteder åbne ved at indhente den aktuelle
information om tilgang til det sted de skal klatre på i
access-databasen. Derudover kan man være opmærk-
som på ovenstående problemstillinger og medvirke til
at potentielle konflikter med lodsejere ikke udvikler
sig til problemer med konsekvenser for tilladelse til
adgang til klipperne.

Søren Smidt

43




![page23.jpg](/2005/DB-2005-2/page23.jpg)
Rissklatring - kursus i Gåteborg

Tid og sted

Kurset afholdes ved klipperne i Utby og Fjållbo
(Gåteborg) i weekenden 3. — 4. september 2005.

Kursets indhold og formål

Kursets formål er at lære deltagerne de
grundlæggende klatretekniker, som man typisk

får brug for ved ridsklatring. Det være sig ”jam-
ming” af fingre, hænder, næver, tæer, fødder eller
hele kroppen, samt andre relevante teknikker.
Lørdag afholdes kurset som en workshop, hvor der
primært klatres på topreb, og om søndagen udøves
teknikkerne i den skarpe ende af rebet.

Kursets målgruppe

Dette er et videregående kursus. Du skal have
erfaring i det, der undervises i på begynderkursus
således, at du som minimum kan føre 4. grad på
egne sikringer med god margen. Det er endvidere
en forudsætning, at du har gennemført 12 timers
førstehjælps-/repetitionskursus inden for de sidste
2 år.

44

Udstyr
Du skal medbringe almindeligt klippeklatreudstyr

og telt samt mad og drikkevarer til hele weekenden.

Klatresko med god plads og en rulle sportstape kan
være nyttigt.

Tilmelding og Pris
Se www.danskbjergklub.dk. Prisen dækker ikke
transport og forplejning

Kursusleder

Har du spørgsmål vedrørende kurset er du
velkommen til at kontakte kursusleder Thomas
Møller Hansen på tlf. 6127 0333 eller e-mail:
tmhansen2Ghotmail.com.

ww.tl RE





![page24.jpg](/2005/DB-2005-2/page24.jpg)
Dansk Bjergklubs Kursuskalender for 2005

Sæt allerede nu kryds i kalenderen. Husk at opfylde forudsætningerne for
deltagelse! Alle instruktører bedes markere kursusdatoer i deres kalender
- så kommer en henvendelse fra kursuslederen aldrig overraskende!

Ændringer

Dette er en foreløbig kursuskalender til brug for
planlægning og overblik.

De endelige datoer og priser vil fremgå på Dansk
Bjergklubs hjemmeside. Tilmelding foretages ifølge
annonceringen på nettet.

Yderligere oplysninger

På Dansk Bjergklubs hjemmeside (www.danskbjerg-
klub.dk) finder du detaljerede kursusbeskrivelser af
flertallet af klubbens kurser, herunder hvilke krav,
der stilles for deltagelse.

Generelle krav

Deltagelse på Dansk Bjergklubs kurser kræver
medlemskab af Dansk Bjergklub. Henvendelse
vedrørende medlemskab til Henrik Ljunggreen (tlf.:
44 66 43 62)

Tilmelding

Al tilmelding sker via hjemmesidens bookingsystem
eller ved henvendelse til kursusæ&danskbjergklub.dk
Herefter sendes bekræftelse på tilmelding. Tilmeld-
ing er bindende, når booking og betaling er regis-
tret.

For at kunne deltage skal kursisten opfylde de
fastsatte krav for deltagelse. Oplysninger om
kvalifikationer skal sendes til kursuslederen via
kursus&danskbjergklub.dk

Kursusprisen trækkes ikke umiddelbart efter
tilmelding på kursistens konto, men indtil det sker,
er beløbet at betragte som depositum.

Tilmelding kan kun foregå i den fastsatte periode,
dvs. efter annoncering i bladet/på nettet. Dette sker
for også at tilgodese nye medlemmer af klubben.
Tilmeldingerne modtaget uden for tilmeldingsperi-
oden vil ikke blive behandlet.

46

Afmelding

Afmelding kan kun ske senest:

+2 uger før afholdelse af dag/weekendkurser

3 uger før afholdelse af længerevarende kurser
Ved senere afmelding mister man 100% af den ind-
betalte kursusafgift.

Overtages den afmeldte plads af en anden person
på venteliste tilbagebetales kursuspris til oprindelig
tilmeldt.

Afmelding til eksamen følger beskrivelsen i Norm
for Autoriseret Klippeklatreinstruktør.

Venteliste

Medlemmer, som ikke kommer med på kurser, har
mulighed for at søge autoriserede instruktører på
hjemmesidens instruktørforum.

Udstyr

Til alle kurser medbringer kursister eget udstyr.
Dansk Bjergklub kan i særlige tilfælde være behjæl-
pelig med udlejning af udstyr.

Eventuelle spørgsmål kan rettes til:

Uddannelseskoordinator i Uddannelsesudvalget
under Dansk Bjergklub

Allan Christensen

Helligkorsvej 23 B, st.tv.

4000 Roskilde

Tlf.: 46 35 75 86

E-post: ac&vuc-roskilde.dk

Dato Kursus
Uge 28 Alpinkursus
ved La Berarde,
Frankrig
3.-4.sept. — Videregående
klatrekursus i
Gåteborg
17.18. Klippeklatrekur-
sept. sus på Kullen
24.-25. Instruktørtræn-
sept. ing
E, Klippeklatrekur-
oktober sus på Kullen
Efterår Boulderkursus
24. oktober  Spørgetime til

skriftlig eksa-
men

Eksamen til
Autoriseret
Klippekla-
treinstruktør:
Skriftlig

Eksamen til
Autoriseret
Klippekla-
treinstruktør:
Praktisk

25. oktober

5.-6. nov.

12 timers første-
hjælpskursus

Ur EJ
14. nov.

16. nov. Repetitionskur-

sus i førstehjælp
Vinter Dry tooling

UU: Uddannelsesudvalget.

Kursusleder/ansvarlig

Søren Svinth

Henrik Ditlevsen

Lars Koch

Henrik Ditlevsen

KK
uUu

UuU

UuU

Røde Kors/ kur-
sussekretær (begynder
kl. 18)

Røde Kors/ kur-
sussekretær (begynder
kl. 18)

UU

Beskrivelse

På kurset gennemgås de vigtigste
aspekter af færdsel i alpint terræn,
gletschervandring og orientering,
spalteredning, parallelklatring,
lettere topbestigning, tids- og udsty-
rsdisponering, bivuakering m.m.

Klatrekursus med fokus på mere
avanceret klatreteknik såsom jams
og lay-back. Samtidig en introduk-
tion til Gåteborg.

Kurset indeholder en
grundlæggende introduktion til
klippeklatring. Der lægges størst
vægt på sikkerheden ved klatring,
placering af sikringer, etablering af
standplads samt rebarbejde. Det
er målet, at deltagerne efter kurset
selvstændigt skal kunne klatre lette
ruter med størst mulig sikkerhed.

Træningsweekenden foregår som en
workshop, hvor instruktøraspiranter
i samråd med instruktøren udvælger
træningsemner. Til slut er der mu-

lighed for individuel evaluering med
henblik på forberedelse til eksamen.

Se tidligere

Introduktion til bouldering udendørs

Dette er muligheden for at få styr på
de sidste spørgsmål inden teoretisk
eksamen.

Skriftlig eksamen i forbindelse med
uddannelsen til Autoriseret Klip-
peklatreinstruktør

Praktisk eksamen i forbindelse med
uddannelsen til Autoriseret Klip-
peklatreinstruktør

Kurset henvender sig til dig som
føler, at du kan have gavn af at
kunne basal livreddende førstehjælp
— herunder kunstigt åndedræt og
hjertemassage.

Repetitionskursus er for dig, som
tidligere har været på førstehjælp-
skursus.

Forudsætninger

Klippeklatrekursus. Føre IV
sikkert og rutineret. 12 timers
førstehjælpskursus. Meget god
fysisk form.

Klippeklatrekursus. Føre IV
sikkert og rutineret. 12 timers
førstehjælpskursus.

Ingen

Se Norm for Autoriseret Klip-
peklatre-instuktør.

Ingen
Interesse
Tilmeldt eksamen til Autoriseret

Klippeklatre-instruktør

Se Norm for Autoriseret Klip-
peklatre-instruktør

Se Norm for Autoriseret Klip-
peklatre-instruktør

Ingen

12 timers førstehjælpskursus

Pris

3300 kr.

700 kr.

950 kr.

400 kr.

950 kr.

150 kr.
Gratis

900 kr.
Samlet

900 kr.
Samlet

495 kr.

150 kr.

200 kr.

47




![page25.jpg](/2005/DB-2005-2/page25.jpg)
Forbeholdt postvæsnet Klatring 02741
MAGASINPOST B

P P DANMARK

Petzl Hirundo

Konkurrence- og sportsklatresele
med lav vægt og super pasform.
314 g.

Vejl. udsalgspris Kr. 719,00

Petzl Reverso

Sikringsbremse og abseilbremse i et.
81g.

Vejl. udsalgspris Kr. 189,00

Petzl Tandem Speed

Som tandem men ekstrem hurtig, med
kuglelejer.

270 g.

Vejl. udsalgspris Kr. 499,00

Petzl Myo 3

Pandelampe med xenon-halogen og

3 lysdioder. Også med 5 eller 8 dioder.
137 9;

kk Vejl. udsalgspris fra Kr. 569,00

Agent/importør
Scanlico Denmark A/S
Skjulhøj Allé 49 - 2720 Vanløse
Telefon: 38 71 69 59 - Telefax: 38 71 69 53
e-mail: cg&scanlico.dk - www.scanlico.dk

www.scanlico.dk




