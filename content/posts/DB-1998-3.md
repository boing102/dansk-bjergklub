
---
title: "Dansk Bjergklub 1998 nr. 3"
date: "2022-10-29"
draft: false
tags: ["1998"]
thumbnail: /1998/DB-1998-3/page1.jpg
---

![page1.jpg](/1998/DB-1998-3/page1.jpg)
Dansk
Bjergklub
nr.3

Maj 1998




![page2.jpg](/1998/DB-1998-3/page2.jpg)
Dansk
Bjergklub
nr. 3 - 1998
47. årgang

Indholdsfortegnelse:
Hueco Tanks

Cristina Guldberg
Klatring i Jorden
Carsten Engedal
Klippeklatrekursus i april
Jesper Lind Nielsen
Himmelbjerget solo
Moses Løvstad
Copenhagen Cup
Flemming Rasmussen
Bouldering

Christian Illum

The moose is loose
Moses Løvstad

Fortæl mig hvad du har på.
Valdemar Jensen
Diskussion fra nettet
UIAA normer

Peter Harremoés

Forsidebillede:
Foto: Peter Harremoés
Isklatreinstruktør eksamen i Sverige.

Udgivet af:
Dansk Bjergklub
Østbanegade 17 st.th., 2100 Kbh. Ø

Redaktion Øst:

Henrik Ljunggreen 4466 4662
Valdemar Jensen 3295 9187
Redaktion Vest:

Erik Karlsen 8611 2837
Brian Christensen 8610 8585
Jan Mikkelsen 9815 5668

Næste nummer af Dansk Bjergklub udkommer
ca. 10. juni. Stof sendes til Erik Karlsen,
Skanderborgvej 216 ,1.th, 8260 Viby J.

Og skal være redaktionen i hænde senest 5/8.

Tryk: Skou & Madsen Eftf. ApS.

Kopi af artikler tilladt, hvis kilde og navn angives.

ISSN 0900 - 4076

Dansk Bjergklubs bestyrelse:

Formand

Jan Bønding 3543 4710
Østbanegade 17 st.th. 2100 Kbh. Ø

E-mail dbpresidØpostl L.tele.dk

Sekretær (Ny indmeldelse i klubben)

Henrik Ljunggreen 4466 4362
Jonstrupvej 244, A. 2750 Ballerup

E-mail hljÆdanskbjergklub.dk

Kasserer

Erik Karlsen 8611 2837
Ole Brudsø (Adresse ændringer)

Sct. Hansgade 9. 1.tv 2200 Kbh. N.
brudsoe(Øpost3.tele.dk

Uddannelseskoordinator

Henrik Koch 3186 3227
Turkoordinator

Peter Harremoés 3956 4171
Bibliotekar

Henrik Jessen Hansen 4587 4554
Klubbens giro-nummer 907 9858
Internet-adresse www.danskbjergklub.dk
Hyttevært. Bjarne Christensen 4580 6168

Klublokaler og bibliotek afd. Øst:
Løvstræde 8A 3. Åbent hus hver torsdag kl. 20-22,
bortset fra ferier og helligdage. Tlf. — 3313 0714

Afd. Vests bestyrelse:

Erik Karlsen (Sekretær) 8611 2837
Skanderborgvej 216 ,1.th, 8260 Viby J.

E-mail ekcl(Øpost10.tele.dk

Mette Christensen (Kasserer) 8619 4650
Kristian Kaltoft (Bibliotekar) 8612 4586
Brian Christensen 8610 8585
Torben Redder 8618 0301
Klublokaler afd. Vest:

Skt. Johannes Allé 4F, 8000 Århus C.

Åbent hus hver tirsdag kl. 19-22,

bortset fra ferier og helligdage.

Københavns Klatreklub bestyrelse:

Steen Mintzberg (Formand) 3526 4527
Birgit Løppenthien (Kasserer) 3526 1677
Henrik Spanggård Munch (Sikkerhed) 3135 4011
Kim Sejberg (Konkurrence) 3155 7019
Nicolai Borchorst (Konkurrence) 3297 1016
Nicolaj Zethsen (Uddannelse og vagter) 3927 6560
Lars Lysgård (Ture og Sundholm) — 2068 0385
Klatrevæg:

Sundholmsvej 6-14 bygning D. Åbent dagligt
17-22. Weekend 12-18. 3254 6367

Århus Klatreklub bestyrelse:

Asger Vestergård (Formand) 8618 3659
Dorthe Skytte (Kasserer + nye medl.) 86914820
Gitte Eriksen (uddannelse) 8615 7766
Niels Ginge (hjemmeside) 8699 4589
Erik Karlsen (DB-kontakt) 8611 2837
Brian Christensen 8610 8585
Skt. Johannes Allé 4F, 8000 Århus C. Åbent
lør-søn 12-16, man 16-19, tir 19-22, tors 16-21.





![page3.jpg](/1998/DB-1998-3/page3.jpg)
Dansk Bjergklub

Der har igennem nogen tid på klubbens hjemmeside været en livlig debat angående
Dansk Bjergklubs økonomi, en debat som blev lanceret under overskriften 85 kr pr blad.
Jeg finder ikke at udgangspunktet her er hensigtsmæssigt, det er selvfølgeligt op til det
enkelte medlem i hvilket omfang, man vil gøre brug af klubbens forskellige tilbud. En
forening har jo også fællesomkostninger af mange forskellige typer, som også skal
betales. Det er så vidt jeg ved også det mest udbredte i foreninger, at disse omkostninger
betales ved et kontingent og ikke ved brugerbetaling, det ville også på det nærmeste
være umuligt at gøre op. Dette skal dog på ingen måde være til hinder for en drøftelse
hverken af de enkelte omkostningsposter eller klubbens finansiering. Her bør alle
realistiske muligheder prøves. Af hensyn til fremtidige drøftelser om klubbens økonomi
er der nedenfor er i diagramform vist budgettet for 1998 fordelt på hovedposter. Det er
bestyrelsens håb, at vi på næste generalforsamling kan få en virkelig god
budgetdiskussion, bla har vi jo lovet at drøfte den kollektive hytterabatordning, ligesom
vi har lovet at gøre et budgetforslag tilgængeligt i god tid inden generalforsamlingen.
Alle input både nu og i perioden frem til generalforsamlingen er meget velkomne.

Jan Bønding

Dansk Bjergklubs budget 1998

Hytte UIAA+Friluft

Bibliotek
Møder+rejser

Lokaler netto
tilskud Vest

Diverse

kontor

porto
telefon

Blad

Kurser netto

Hytterabatordning





![page4.jpg](/1998/DB-1998-3/page4.jpg)
Hueco Tanks

Cristina Guldberg

”Hobbit in a Blender råber størstedelen
af forsamlingen rundt om det store bål,
da en fyr strækker sin højre arm op til
højre og skærer ansigt. Vi kommer
igennem den kolde aften i ørkenen med
lege som denne. Gæt et boulderproblem.
En fra gruppen laver en serie
bevægelser, som skal illustrere et
problem fra klipperne i naturparken tre
km fra Pete's camping,, hvor vi holder
til. "Hobbit in a Blender' er et klassisk
boulderproblem, V5, ca. 40.
overhængende. Det starter på små
crimpergreb, har en dynobevægelse til et
stort jug og ender som de fleste
problemer med en mantel og et let slab
på løse flager.

Hueco Tanks er kendt som et af verdens
bedste bouldersteder, det er meget
varieret, men en stor del af problemerne
er udpræget overhængende klatring, hvor
ens toe- og heelhookevner bliver sat på
en prøve.

Vi er i Texas, 30 km øst for El Paso, en
grænseby der deles af Rio Grande,
mellem USA og Mexico. Her er fladt,
øde og støvet. Horisonten bliver
afgrænset af bjerge, som på vores tur fra
Dallas til El Paso på forunderlig vis ikke
kommer nærmere. Midt i denne verden,
hvor kun klapperslanger, skorpioner og
gribbe har rigtig hjemme, ligger en stor
bunke sten. Det ligner noget der er tabt
fra oven, men bliver interessant, når man
kommer tæt på. I dag er det en statspark,
men de sidste 5000 år har indianere holdt
til her, hvilket klippemalerier vidner om.
En stor del af striden om hvorvidt Hueco

4

Tanks skal lukkes for klatring, skyldes
ønsket om bevarelsen af disse. Parkens
navn kommer af de store huller i klippen
dannet af regnvand, Huecos. Tilbage i
det vilde west blev parken udnyttet som
vandreservoir for rejsende, der begav sig
gennem ørkenen. Senere forsøgte en
rigmand at danne et kæmpe forlystelses-
vandland ( Amerika !?) med dæmninger
mellem de tre bjerge parken er delt op i.
Vandet blev imidlertid ikke inde,
manden gik bankerot og staten købte
parken til ingen penge, til vores store
fornøjelse i dag. Tilbage står stadig
dæmningerne.

Det er koldt om natten, men som regel
behageligt t-shirt-varmt om dagen . Som
altid er der dog undtagelser som i julen,
hvor jeg lettere frustreret prøver at
forklare en lokal journalist, at jeg ikke er
taget til Texas for at holde hvid jul. Han
insisterer dog på at tage nogle fotos af
vores snemand Dave, opkaldt efter
fangevogteren, der passer på oprydderne
i parken, indsatte i El Paso countyprison.
Dave bliver til en morgen foran
toiletterne, efter vi har tilbragt natten
derinde som alternativ til et kollapset telt
og våde soveposer.

Når det har regnet eller som i dette
tilfælde sneet, er der ikke meget idé i at
klatre. Klippen bliver porøs og selv om
man vælger at klatre på noget
overhængende, der har været i læ, er
toppen af problemerne sjældent tør. Man
risikerer at hive et vigtigt greb af og
dermed ændre eller ødelægge et problem
for evigt.




![page5.jpg](/1998/DB-1998-3/page5.jpg)
Foto: Rune Reinbothe. Christian Illum på the William's throw.

>)




![page6.jpg](/1998/DB-1998-3/page6.jpg)
Morgenerne er et forunderligt syn, når
trætte hueklædte hoveder stikker ud af
teltåbningerne og skuer efter en brænder
til optøning af dagens første kaffevand.
Det sker samtidig med, at de første
solstråler kæmper sig vej over bjergene i
øst. Der er ikke meget læ fra de lave
buske og kaktusser, som kan vokse her
og kaffekrusene må bankes rene for
sand, inden de tages i brug. Rune,
Michael og Christian laver en intern
konkurrence om, hvem der skal først ud
af soveposen for at brygge. Den der
samler mindst point dagen inden. Point
opnår man ved at gange dagens to
sværeste nye bestigninger,, V3 x V5 =
15 point.

I løbet af formiddagen når klippen i
parken er blevet varmet og man går rundt
i læ af store blokke, der magisk opsluger
alle lyde og lader dig være alene i
verden, glemmer man nattens
nødvendighed af  varmedunke. Ind
imellem gennemtrænges den velsignede
ro af japanske glædeshyl, når et problem
klatres succesfuldt, oftest i bedste
kamikazesoldaterstil. De er frygtløse, og
meningen med spotning er ikke helt gået
op for dem. The canadien spottingteam
er — anderledes opmærksomme på
nødvendigheden af hænder, der kan tage
imod, skulle den klatrende falde under
bestigningen af de ofte over 4 meter høje
blokke. De selvudnævnte specialister på
området fejler dog fatalt en dag, da
Christian skal lave en afsluttende meget
lang dyno på den berømte 45 væg,
navnet kommer af hældningen. Han
rammer ikke den slopede kant, som
fungerer som greb til at komme over
kanten og han rammer heller ikke
crashpadden rigtigt, men på siden så
foden vrikker om. 5 dage i teltet og

6

navnet hop-a-long er, hvad han kommer
ud af den historie med. Han kommer dog
igen på klippen og imponerer ved at lave
Sex After Death V9, anden dag han
prøver den.

Der er meget at tage fat på. Guidebogen
der er lavet af John Sherman, som også
har fundet mange af problemerme, er
essentiel for at kunne finde rundt mellem
blokkene på East-, West -, og North
Mountain og East Spur Maze (de fire
hovedområder) og for at kunne genkende
de over 1500 problemer, der er skrevet
ned. Ellers må man kigge efter hvide
kalkmærker på klippen, der indikerer, at
her har der hængt folk før. Der er
selvfølgelig også mulighed for at gå sine
egne veje og selv lave nye problemer,
der er stort potentiale for det.

Et af de første steder man finder er
Mushroom boulder, tæt på indkørslen af
parken. Som navnet antyder, er det en
meget karakteristisk udseende blok. Den
ligger tæt op af Front Side af North
Mountain i skygge meget af dagen og er
derfor lidt kold, men byder til gengæld
på forskellig type klatring hele vejen
rundt om blokken. (På Front Side er der i
øvrigt rigtig klatring, flere reblængder
på egne sikringer !) Moonshineroof
ligger på toppen af East Mountain og har
tre tagruter i sværhedsgraden V4-V6.
Her kan man, i bare 1,5 meters højde
over jorden, prøve, hvad denne specielle
klatring kræver af teknik. Man kan ikke
bare klare det i armene, for så rammer
fødderne jorden. Midt i taget har klippen
formet sig som et surfbræt, der hænger
vandret. Et oplagt sted at afprøve en
dobbelt heelhook og kalke, inden de
sidste bevægelse skal laves. Et must,
hvis man får smag for den tunge
hældning, er No One Gets Out Of Here




![page7.jpg](/1998/DB-1998-3/page7.jpg)
Foto: Rune Reinbothe. Christian Illum på the Ghetto simulator.

7





![page8.jpg](/1998/DB-1998-3/page8.jpg)
Alive (/ også kendt blandt nogen som No
One Here Gets Out Of Here Alive Here
Eaahh) V2 på North Mountain med om
muligt endnu større greb.

Er man nu blevet træt i overarmene, men
ikke i fingrene og nerverne, findes der
også boulderproblemer, der går på slabs.
I East Spur Maze , et koncentreret og
meget besøgt område, ligger Slim
Pichens VS. Kigger man godt efter,
finder man en anelse struktur i klippen.
Det kræver et godt forhold til sine
klatresko og evnen til at placere
fødderne præcist, ellers vil man nemt
blive anklaget for at lave sorte fartstriber
på den blanke klippe. Efter en tur på
denne glatbane af et problem, kan man
alt efter succesfølelsen kigge forbi
Crown Of Aragorn V13, som ligger lige
ved siden af og er et af verdens mest
kendte problemer. Det er temmelig
overhængende, men grebene bliver ikke
bemærkelsesværdige større end på
førnævnte slab.

Som afslutning på dagen når nerverne er
pudset af, mangler man kun en highball,
som fx Tall Cool Red One V6 i Dragons
Den. Der er laaaangt ned. Ellers prøv i
stedet en klassiker Dragon Fly V5, som
er betydelig nemmere at klatre, hvis en
ven klatrer op på toppen og skærmer
(her kommer en hidtil ukendt funktion af
crashpadden frem) for solen, når man
kommer rundt om hjørnet ,så man ikke
blændet skal famle efter de sidste greb
inden kanten.

2-3 timers kørsel fra Hueco Tanks i New
Mexico ligger et oplagt hviledagsmål.
Nogle naturlige hotsprings, som knap så
naturligt er blevet indlemmet i udendørs
bassiner og nu kan tilsættes bobler. Der
er to forskellige temperaturer, varmt og
meget varmt. Efter nogle hårde dage på

8

klipperne er en hel dag er disse god
terapi for ens forslåe krop. Der er åbent
tl 10 om aftenen, hvilket giver
muligheder for at nyde en storslået
stjernehimmel langt fra  storbyers
forstyrrende lys vel og mærke, hvis man
vurderer, at rosinhuden på fingre og tæer
kan holde til så mange timers
iblødsætning oven på den hårde
behandling den får på klippen. Og det er
tilladt at nøgenbade, en stor ting i det
blufærdige USA.

Den sidste dag i Hueco bliver nemt en
desperat kamp med alle de problemer,
man af forskellige = årsager (
undskyldningerne vil ingen ende tage)
ikke har været i stand til at lave de
forrige uger. Der er eksempler på folk,
der har måtte forbinde alle fingre, efter
den sidste dag at have slidt al hud af med
et besat udtryk i øjnene. Jeg sværger blot
at skulle til at træne campus, deadpoint,
dyno, sloper, crimper, mantel, præcision,
lockoff, mavemuskler, nerver,
re inden næste tur.

BETA

Det nemmeste er at flyve til El Paso
lufthavn, leje en bil evt. hos Thrifty, som
er billigt, og køre øst ud af byen ad
Montana Av. til Hueco Tanks State
Historical Park, som findes ved et enkelt
venstresving ind på Hueco Tanks road.
Man har to overnatningsmuligheder ;
Selve parken, hvor fordelen er
elektricitet, toilet og badefaciliteter og
visse økonomiske fordele, er man mere
end 5-6 personer og skal være der i
længere tid i højsæsonen omkring jul,
skal man dog bestille plads i god tid.




![page9.jpg](/1998/DB-1998-3/page9.jpg)
"EA 4addosp auvn pd 2410qU124 2uny





![page10.jpg](/1998/DB-1998-3/page10.jpg)
Den anden mulighed er Pete's, stedet,
med to festivaltoiletter og ingen
begrænsning på antallet af gæster. Det er
mere socialt og tilladt at have bål her og
så kan man købe guidebogen, crashpad
og. til tider kalk udover kaffe,
pandekager, øl og andet godt hos ham. I
vinteren 97/98 kostede det 2 $ pr. dag at
telte hos Pete's.

Det koster også noget at komme ind i
parken og klatre, skal man være der
længe, kan det betale sig at købe et
årskort til alle Texas statsparker, ellers er
prisen 4 $ pr. dag.

I El Paso og på vejen dertil er der gode
spisemuligheder; for morgenmad prøv
8A's på Montana Av. , frokosten kan,
hvis det skal være sundt, spises hos
Souper Salat, et spis-hvad-du-kan ta-

selvbord , vegetarisk og suppe. Notér
dog at handguns ikke må medbringes
her! Aftensmaden kan reddes et utal af
steder i byen, aftenen kan evt. bruges i
1$-biffen eller oplev Barnes & Nobles,
en mellemting af et bibliotek, café og
boghandel med gode varme lænestole.
Det eneste du ikke må regne med at
kunne finde i El Paso er en super
udstyrsbutik, så tag klatresko med
hjemmefra og en superalpin sovepose, så
kan det ikke gå helt galt. Hueco er fyldt
med problemer …det er skønt.

Foto: Rune Reinbothe
Michael G. på Hobit in a blender. V5.

10




![page11.jpg](/1998/DB-1998-3/page11.jpg)
Klatring i Jordan

Carsten Engedal

Normalt gør jeg ligesom de fleste og
suser en uge på skiferie i uge 7 eller
påsken.

Men i år skulle det være anderledes.
Dels fordi min ven Keld skulle lære at
dykke, og dels fordi jeg som følge af en
alvorlig løbeskade havde taget en ny og
måske lidt sær sportsgren til mit hjerte -
klatreriet.

Vi satte derfor kurs mod mellemøsten,
hvor vi med Lonely Planet i hånden
havde identificeret et passende
dykkercenter og et spændende område
ved navn Wadi Rum i Jordan.

Wadi Rum er for nogle, heriblandt ikke
mig, kendt for at være det område, hvor
Lawrence of Arabia slog sine folder.
Men det også kendt for at være et smukt
og spektakulært bjerglandskab i røde og
brune nuancer, der skyder op som store
lodrette massiver af den jordanske ørken.
Da vi nåede frem, slog vi os ned i et telt
på en slags campingsplads i den eneste
landsby, der ligger i Wadi Rum.
Hjemmefra havde vi medbragt Tony
Howards klatreguide "Treks and Climbs
in Wadi Rum". Og da Kelds eneste
erfaring med sportsklatring bestod i
indkøbet af et par nye friktionssko lige
inden afrejsen, gik vi naturligvis efter
den letteste rute til et af de højeste
punkter - Jebel Rum.

Efter en dyr og ret livlig tur med en lokal
firehjulstrækker, var vi klar.

Vi havde godt nok medbragt reb, men da
guidebogen gjorde sig til talsmand for, at
dagens rute nok krævede "a good head
for heights", men ikke nødvendigvis

egentlig klatreerfaring, sparede vi vægt
og lod rebet blive tilbage i teltet.

Der stod godt nok også, at der var et
"crux", som kunne kategoriseres som
kategori 3 klatring, men vi blev enige
om, at det nok ikke ville kræve brug af
reb.

Men det gjorde det.

For da vi midt på dagen var nået op på
midten af en ret stor og ret lodret
bjergside ved hjælp af en hylde af
varierende bredde, nåede vi den kamin,
som udgjorde rutens klatremæssige
højdepunkt.

Her blev vi nødt til at vende om.

For nok var det ikke svær klatring, men
vi var efterhånden jævnt hen "psykede"
af den stadigt stigende faldhøjde og den
til tider ret smalle hylde, der tilmed blev
kombineret lette klatrepassager.

Så vi mindede hinanden om det
udmærkede norske fjeldråd, "det er
ingen skam at snu", og fandt istedet en
flad klippeblok, hvor vi kunne slikke sol
indtil vores hyrede  privatchauffør
dukkede op igen.

Men som sagt lå rebet hjemme i teltet og
grinede af os. Så vi vendte naturligvis
straks tilbage næste morgen bevæbnet
med kiler, karabiner og tovværk. For nu
skulle det 1754 meter høje Jebel Rum
kraft-peter-væltemig besejres.

Vi havde trods alt havde medbragt en 8-
dollar cigar til det øjeblik, hvor triumfen
var i hus.

Og sådan gik det.

11




![page12.jpg](/1998/DB-1998-3/page12.jpg)
Standplads ved rutens »Gux«,

12




![page13.jpg](/1998/DB-1998-3/page13.jpg)
Vi nåede toppen klokken halvtre, røg
cigar, åd, drak og tog en hulens masse
billeder af det storslåede landskab.

Så langt så godt, men heller ikke meget
mere.

For på en eller anden måde kom vi af
Tuten på vej nedad igen, hvilket ikke var
særligt heldigt, da vi ikke havde
medbragt udstyr, som ville kunne mildne
en eventuel nødovernatning.

Nu kommer temperaturen trods alt ikke
under frysepunktet, så vi var ikke
skræmt fra vid og sans ved udsigten til
en overnatning i det fri. Men det stod os
samtidig helt klart, at det næppe ville
blive direkte hyggeligt.

Så vi stressede noget rundt, men fandt
aldrig den rigtige vej ned. Til sidst tog vi
en dyb indånding og steg ned i en dyb og
smal sprække, som skulle føre os ned i
en sandgrube med nogle træer, hvor vi
helt sikkert ville kunne overnatte
fornuftigt.

Problemet var bare at sprækken blev
smallere og smallere, hvorfor vi til sidst
gik med vores dagsække i strakte arme
over hovedet for kunne at klemme vores
endnu lidt julefede kroppe igennem det
allersidste stykke.

Men det gik lige akkurat, og da vi
endelig stod i det forjættede land, viste
det sig gudhjælpemig, at vi også var
tilbage på ruten.

Der var cirka en time til det blev mørkt
og vi satsede derfor på at nå ned.

Det var måske en fejl.

Vi nåede i hvert fald kun halvvejs ned af
den væg, som udgør rutens egentlige
udfordring da det blev mørkt. Heldigvis
fandt vi en sprække, hvor der var
skærmet af for vinden og et direkte fald
ud over kanten. Der var oven i købet
også et udgået træ, som vi kunne fornøje

os med at findele til brænde med vores
lommeknive.

I de følgende timer faldt temperaturen ret
brat. Vi havde kun en fleece og et par
lange bukser, så det var uden de store
skrupler, at Tony Howards. ellers
udmærkede værk i de kommende timer
blev brugt til holde gang i et lille bål.
Sådan holdt vi os varme indtil klokken et
om natten, hvorefter vi kun havde lidt
gløder tilbage. Herefter lærte nød to
skidt påklædte mænd på en klippevæg
at bruge et håndklæde som en slags telt.
Vi satte os simpelthen helt tæt sammen
hen over gløderne og tog det
håndklæde, som jeg ellers brugte til at
svøbe mit kamera ind i, henover
hovederne. På den måde opfangede vi
den dejlige varme og den knap så dejlige
røg fra gløderne, hvilket holdt os lune i
yderligere et par timer.

Herefter kunne vi overskue at fryse de
sidste timer, og lagde os derfor til at sove
med håndklæde, reb og andre lige så
velegnede emner som madras og dyne.
Og som en særlig bonus ved denne tur
fik Keld og undertegnede oven i købet
udvidet vores almindelige
erfaringsgrundlag med den særegne
oplevelse det er, at sove i ske med en
anden mand…

Men som sagt, nød lærer halvnøgen
mand lidt af hvert.

Klokken seks kom dagslyset og efter lidt
englehop og kuskeslag krøb vi videre
nedover.

Trygt nede i ørkenen igen mødte vi en af
de venlige lokale beduiner. Han bød på
sukkertung te til de brugt udseende
danskere. Og da han ikke talte engelsk
og vi hverken arabisk eller noget andet
brugbart, var det en livlig, hjertevarm og
helt meningsløs samtale, der udspandt

sig.

13




![page14.jpg](/1998/DB-1998-3/page14.jpg)
"2U1U484440810 124oU19NAN 1p1 pa uafunia) 4aalof 1nvf40f Sud] 4 AV

4

1




![page15.jpg](/1998/DB-1998-3/page15.jpg)
Men i modsætning til os viste det sig, at
han havde helt kontrol over situationen,
for det viste sig, at han havde en aftale
med vores chauffør om at holde os hen
med snak og te, indtil chaufføren dukke-
de op. Straks efter denne ufrivillige over-
natning tog vi til Eilat i Israel.

Vi havde godt nok tænkt os at klatre et
par dage mere. Men udsigten til en
liggestol akkompagneret af det milde
svup fra en ølkapsel, der forlader
flasken, ja, denne udsigt fik simpelthen
overtaget i vores trætte hoveder.
Afslutningsvis vil jeg til eventuelt
interesserede bemærke, at Wadi Rum har
noget at byde på i enhver sværhedsgrad -
ikke mindst i den sværere ende af
skalaen.

Der er ingen boltede ruter, men der er
enkelte steder opsat abseilankre. Klippen
er sine steder lidt løsere end behageligt
er, og guidebogen sandsynligvis ret
konservativ i sine graderinger, så lidt
forsigtig prøven sig frem er bestemt ikke
af vejen.

Det er samtidig et område som måske
nok besøges af en hel del turister, men
stadigvæk af forholdsvis få klatrere.
Tony Howard udgav sin klatreguide til
området første gang i 1984, og mens vi
var der i starten af marts, var der højst
15 klatrere i alt.

Det er et forsvindende antal i forhold det
store område og de mange beskrevne
ruter, og det betød da også, at vi
overhovedet ikke så andre mennesker de
to dage vi opholdt os på en af de mest
klassiske ruter.

Tony Howards helt uundværlige "Treks
and Climbs in Wadi Rum" fås blandt

andet i Nordisk Korthandel i
Studiestræde.
PS:

Får man chancen og bliver budt hjem
privat hos de lokale beduiner, skal man
bestemt takke ja. Vi var hjemme og spise
beduinermes traditionelle festmåltid,
mensuf, hos vores chauffør.

Kort fortalt, er mensuf en yderst
velsmagende ret med fårekød på en bund
af ostemarineret ris, som er pyntet med
kraniet af det nyslagtede får.

Cruxet består så i at nyde den
velsmagende ret uden at nærgranske
fårets sorte snude, der ikke er fjernet fra
kraniet, og som stadig virker lidt våd!

Keld Laursen i sin hidtil første nødover-
natning i forbindelse med bjergsport.

15




![page16.jpg](/1998/DB-1998-3/page16.jpg)
Jesper Lind Nielsen

Efter at have været medlem af bjerg
klubben i ca. et år, tænkte jeg at det var
på tide at jeg prøvede noget klippe! Så
Jeg meldte mig til "begynder kursuset",
sammen med 20 andre kommende
klippeeksperter.

Den første gang jeg så de andre, var til
foraftenen inde i Løvstræde (der var dog
ikke så mange), men jeg mødte da min
kørelejlighed. Efter en aften hvor
man/(jeg) var blevet klar over hvordan
weekenden skulle forløbe, og fået de
grundlæggende begreber inde for
klippeverden på plads - kunne jeg
næsten ikke vente til weekenden!

Jeg var ikke klar over at der var så langt
til Kullen fra det Sydlige Sjælland, i
hvert fald ikke da klokken var fem om
morgenen. Men efter et par timer med
det offentlige, nåede jeg da til Hellerup,
hvor jeg blev samlet op.

Da alle var kommet til Kullen lavede
Michael et navneshow, og efter et stykke
tid faldt alt på plads - og folk bevægede
sig af sted mod klipperne. For hver
instruktør var der tre kursister, jeg var så
heldig at komme i en gruppe, hvor der
også var tilknyttet en kommende
klippeinstruktør (håbede han da).

Efter en dag på klipperne - hvor vi nød
det gode vejr, og havde fået fyldt
hovedet op med kiler og friends og andre
"fagting" - Nå ja, og det vigtigste klatret
et par ruter under kyndig vejledning, var
det tid til at trække tilbage til hytten.

Da jeg så køkkenet tænkte jeg, at
Jyderne aldrig ville få lavet mad til os
alle 30, men de må ha' tryllet, for det

16

Klippeklatrekursus i april

endte med en udmærket gryde ting, der
manglede lidt før de var på højde med
Rune's julemiddag! Efter maden var de
fleste så fyldte i mave og hoved, at de
fandt soveposerne frem. De fleste havde
valgt at være seje og sov udenfor, men vi
var da nogle få der "svedte" indenfor.
Næste dag var vejrguderne ikke nær så
milde ved os, men det holdt da tørt mens
vi var på klipperne. Dagen brugte vi
mest på at dygtiggøre os med den viden
vi havde fået om lørdagen, så det blev til
et par gode førte ruter, og en masse
"spændende" teori fra vores instruktør.
Men alt godt får en ende, så da klokken
blev fem mødtes vi til fælles afslutning
(der var lige et par jyder der var stukket
af før) og evaluering af kurset. Det var
meningen at der skulle være en efteraften
inde i Løvstræde, men den fandt ikke
lige plads i min tidsplan. Men jeg håber;
at dem der mødte op fik en god aften!
Alt i alt var det et herre godt kursus - der
gav mig lyst til for alvor at kaste mig ud i
klippeverdenen!

Abseil øvelse på Kullen




![page17.jpg](/1998/DB-1998-3/page17.jpg)
Løg




![page18.jpg](/1998/DB-1998-3/page18.jpg)
Soloeventyr på Himmelbjergets

Nordvæg

Moses Løvstad

Længe før Gåran Kropps fantastiske
cykeltur til Everest læste jeg om en
australier, der havde vandret fra den
Bengalske bugt til toppen af samme
bjerg. Det inspirerede mig en hel del.
Efter at have læst om den store
ekspedition fra Norsk Tindeklub der
besteg Himmelbjergets nordvæg var jeg
sikker i min sag. Alle 147 højdemeter
måtte klares solo, unsupported, unarmed,
i alpin stil og uden brug af kunstig ilt.
Men i stedet for at gå valgte jeg at cykle.
Turen startede på Esbjerg Havn torsdag
morgen klokken 07.04. Jeg skyllede
mine skosåler i saltvandet (det skulle jo
gå fair til) og satte kursen nordøst på.
Hele torsdagen tilbragte jeg på cyklen i
silende regn og modvind, mens jeg stred
mig frem mod målet. Om aftenen slog
jeg min lille bjergbestigertelt op og krøb
inden for. Af vægt-hensyn havde jeg kun
underlag med. Så fødderne kom i
rygsækken og over mig havde jeg min
gore-tex jakke. Ikke just verdens
snedigste bivuakudstyr, men det var let!
På  gasblusset kogte jeg noget
kartoffelmos jeg havde fået af en
irlænder i Chamonix. Uuuuhhaadr hvor
det smagte. Med den ene hånd for næsen
gled det ned. Om natten vågnede jeg
hver tyvende minut ved at jeg frøs. Så
måtte jeg have gang i brænderen og
varme teltet op. Hver gang så jeg på
klokken og ventede på at det blev
morgen. Klokken fem var jeg ude af
teltet. Alpin start tænkte jeg og hjernede

18

der ud af. Klokken 08.17 var vi ved
berchgrunden. Her tog jeg isøkse og
hjelm frem og fortsatte mod toppen.
Stigningen var vel 20 grader og det gik
hurtig der op af. Under mig havde jeg
Silkeborg-søerne og ude i disen resten af
Jylland. Klokken 08.29 skrånede alt
omkring mig og jeg havde nået toppen.
Solen var lige stået op; ude i det fjerne
kunne jeg skimte Yding Skovhøj og Ejer
Bavnehøj. Højdemåleren viste 145
meter. Toppen må være blevet trampet
flad af alle de tyskere. Efter de
obligatoriske — sponsorbilleder — med
plastikposer og neonskilte fortsatte jeg
ned af normalvejen (sydøst graten) til et
punkt tyve meter under toppen. Herfra
lavede jeg sandsynligvis en "first
mountainbike descent” af "The East
colouir”. Min første store nordvæg! Mon
de kalder mig Gåran ude byen?

Data:

Himmelbjerget North face (147 m.o.h.)
Gradering: EE- (extreme easy)
Længde: 800 meter fra berchgrunden
Tid: 10-20 minutter

Nedstigning: Sydøst-graten.

Moses under toppen i 132 m højde på
Himmelbjergets nordvæg.




![page19.jpg](/1998/DB-1998-3/page19.jpg)
19




![page20.jpg](/1998/DB-1998-3/page20.jpg)
Copenhagen Cup

Flemming Rasmussen

Copenhagen Cup 1:

Pløks i Skovlunde afholder igen i år før-
ste afdeling af Coppen Cuppen. Helt
imod sædvane er Holger & Company fra
det mørke Jylland mødt op. En stor tak
herfra for deres deltagelse og gode hu-
mør!! Afdelingen i Pløks må vel karak-
teriseres som intimafdelingen mht. plads
og stemning. Der er to fremherskende
holdninger blandt herrerne: Den virkelig
seriøse, og den seriøse - men generelt
afslappede. Her opstår noget der ligner
en Københavnsk/ Århusiansk venskabs-
forening. Idet Pusser eller Guldlok om
man vil (Dvs.Thomas Østby) Bahn og
Holger danner et særdeles velfungerende
hold. Her sendes Guldlok af sted som
prøvekanin, hvorefter Bahn og Holger
bestemmer sig for, hvor langt kræfterne
skal bruges for ikke at overanstrenges
væsentligt. Man lærer virkelig at sætte
pris på Pussers pædagogiske evner og
tålmodighed.

Den Virkelig seriøse afdeling er vareta-
get af de sædvanlige drenge, og Thøger
vinder med overvældende margen til
nummer 2. For kvindernes vedkommen-
de er der pænt fremmøde, og Line Mo-
gensen vinder denne første afdeling.

Copenhagen Cup 2:

En kold lørdag i februar er Sundholm
Klatrevæg skueplads for endnu en kon-
kurrence. Nyligt hjemvendt fra solen i
Provence frygter jeg for at gå kold i fin-
gerleddene.

Men hvilken overraskelse, der er kom-
met varme på Sundholm - fem varme-

20

blæsere får temperaturen op i nærheden
af frysepunktet.

Stemningen blandt de vindersultne delta-
gere er ikke på kogepunktet, fordi to af
frontfigurerne mangler. Thøger har igen
opgivet at klatre efter en skuffende ind-
sats på Treblinka 8b, Cimai. IT stedet for
at score point i cuppen bliver han sid-
dende i Sydfrankrig for at tygge drøv på
sit had / kærlighedsforhold til - en kla-
trerute. Robin som vi også elsker at give
bank, mener ikke at udfordringen er stor
nok og vælger at stille op med tømmer-
mænd. Imidlertid er han for rundtosset
og når aldrig frem.

Alligevel hersker der en mægtig god spi-
rit og stor ængstelighed for at komme i
gang. Således vil jeg karakterisere
stemningen ved Coppen Cuppen, i mod-
sætning til isolations on sight turneringer,
hvis morsomheder er afhængig af klatre-
verdenens afvigende — personligheder
kombineret med de bureaukratiske lede-
re. Ved denne konkurrence er anarkiet
kun kontrolleret af et snedigt computer
program som styrer point og start ræk-
kefølge.

Der er to sæt boulderproblemer og ruter,
et svært til drengene og et svært til piger,
Juniorer, oldboys og øvrige konkurrence-
mennesker. Hvert sæt har to red point
Tuter, (7a, 7a+), (6b, 6b+) og seks boul-
derproblemer i forskellige sværhedsgra-
der. Desuden bliver det hele afsluttet
med en finale 7b+ og 6c+. Pointsyste-
met er tilrettelagt således at samtlige be=
vægelser på ruterne giver point. Yder-
mere får man ekstrapoint for at fuldføre




![page21.jpg](/1998/DB-1998-3/page21.jpg)
og for at flashe en rute. Derfor er intet
efterladt på tilfældigheder, den bedste
allround sportsklatrer vinder.

For at styre forvirringen med point tilde-
ling og kontrol på ruterne er vi opdelt i
hold af fem med hver sin holdkaptajn.
Det skaber en god atmosfære, hvor man
hjælper hinanden og på den måde får
deltagerne til at yde deres bedste. Det
står hurtigt klart at indsatsen på red point
ruterne får stor indflydelse. Rutebygger
på den lette red point rute er Adrian, ene
halvdel af de suspekte Winther brødre.
Havde jeg vidst det på forhånd ville jeg
nok have skærpet læsearbejdet af netop
den rute. I stedet er jeg tvunget til at ar-
bejde med cruxene og herefter kan jeg
nemt redpointe denne 7a. Christian ud-
nytter ligeledes sin redpoint teknik,
hvorimod flere af de øvrige deltagere ik-
ke magter at bruge kræfter på at red-
pointe. Den svære red point rute ser
nem og enkel ud - der er bare det pro-
blem at jeg falder ned for toppen, kun
Christian formår at flashe den.
Boulderproblemerne er det som medvir-
ker bedst til at skabe atmosfære på
Sundholm, fordi man kan prøve igen og
igen og hele tiden modtager gode råd og
kommentarer fra kombattanterne. Her er
Henrik en vinder - holder fuld koncen-
tration hver gang og som eneste flasher
han samtlige seks problemer. I sin higen
efter resultater og karriere har Henrik
stort set aldrig haft tid til klipper. Måske
er det forklaringen på hans formidable
plastikkræfter.

Rune Reinbothe har derimod plastik på
hjernen, den uopslidelige bouldrer og
kreatør af de fleste plastikoperationer på
Sundholm, har ofret sig som rutebygger
af finalen. Der er lykkedes at finde de
drilske greb og sætte en linie vi ikke kan
løse. Henrik Epoxy Toft vinder også fi-

nalen. Heldigvis tæller de indledende
point også i det samlede resultat, som
bliver et tæt løb imellem Christian og
Flemming, som desværre ser sig selv
henvist til andenpladsen. Michael den
evige firer er desperat frustreret - efter en
ellers flot indsats bliver han overgået af
Hr. Epoxy på tredjepladsen. Han er i
stort humor og proklamerer at vi får de-
finitive tæsk næste gang.

Hos pigerne er der maksimal konkurren-
ce på alle punkter - koncentrationen er
tydelig hos pigerne og veksler imellem at
klatre og at undgå at flå hinanden. Det
psykologiske drama ender uafgjort, idet
computer programmet slet ikke kan ud-
regne så mange udspekulerede finesser.
Den mere "alvorlige" del af konkurren-
cen er der ingen tvivl om.

Finalen går igennem det lange tag, hvil-
ket kan gøre det svært at brillere for pi-
gerne, som normalt viser bedst teknik på
mindre stejle ting. Christina (small) pro-
ver desværre at klippe rebet på meget
uhensigtsmæssige steder - det tærer på
hendes kræfter og hun nor aldrig at vise
sin fulde styrke. Christina (long) er
derimod tæt på at brilliere ved at sætte
en hård knee-bar ind midt i taget. Uhel-
digvis sidder selvtilliden ikke i knæene
på Christina og hun magter heller ikke at
passere taget. Rikke derimod cruiser
smukt igennem taget - på det tidspunkt er
der flere blandt publikum som tror at pi-
gen er stillet op i den forkerte kategori.
Motionskategorien og juniorerne har stor
glæde af konkurrencen. Niveauet passer
fint til det stade elitepigerne er på. Spe-
cielt skal nævnes den yngste deltager i
showet som i finalen udviser både en
smuk teknik og formidabel udholdenhed.
Bo Kanstrup klatrer igennem hele taget
og tangerer hermed bade oldboys og pi-
gerne.

21




![page22.jpg](/1998/DB-1998-3/page22.jpg)
Copenhagen Cup har udviklet sig til en
sjov og spændende konkurrence. Alle
deltagere har optimale muligheder for at
klatre det bedste de har lært. I denne
konkurrencesituation er man ofte i stand
til at presse lidt ekstra kræfter frem end
ellers, hvilket kan være mere end sener
og skelet kan holde til. Således sker det
for superstærke fyre som Nicolai. I en
meget led dobbeltmono trækker han sin
finger ud i en subklinisk skade. Et lig-
nende greb på en redpoint rute kunne
have pådraget samme skader hos æng-
stelige deltagere. Derfor bør vi smide de
skadevoldende greb væk, eller i det
mindste undgå at bruge dem i konkur-
rencer.

Tredie halvleg af Coppen cup nummer to
foregår dels hos Lars F. og i Løvstræde.
Det går meget godt - flere af os som skal
køre hjem, nipper lidt til de rigelige
mængder rodvin. Denne afholdenhed for
dog en brat afslutning da Lars fremskaf-
fer en uhyggelig stor flaske Chivas. Be-
retningen slutter derfor her i mangel af
pålidelige kilder.

Copenhagen Cup 3:

Skælskør Klatreklub, Crux er vært for
konkurrencens rene on-sight udfordring -
på en af Europas største struktur klatre-
vægge. Desværre aflyser klubben arran-
gementet igen i år med et påskud endnu
mindre undskyldeligt end sidst. Selvom
kutyme er at tilmelding sker på dagen,
eller kort tid før, forlanger man i Crux
tilsagn før fanden får øjne. Da klatrere
per natur er langsommere end fanden
selv, modtager Crux ingen tilmeldinger
og aflyser konkurrencen - tilsyneladende
uden at foretage et simpelt telefonopkald
til KK eller Pløks for at rykke tilmel-
dingslisten.

22

Det er overordentligt sørgeligt at Skæl-
skørs fantastiske klatrevæg samler mere
og mere støv - så kedeligt at der går
rygter om at bortføre hele entreprisen til
København. Hvis Crux-klatrerne vil
undgå noget sådant, foreslår jeg at I åb-
ner for kommunikationen og eventuelt
prøver at dele problemerne med sports-
klatreforbundet og klubberne.

Copenhagen Cup 4 Finale:

Sidst i april måned er det næsten sommer
i Sverige og på Sundholm, hvor finalen
af Coppen Cuppen bliver afholdt. Som-
meren har lokket flere potentielle kon-
kurrenter ud på klipper i det nordlige el-
ler de er kapret som rutebyggere. Feltet
er derfor indskrænket til ni åbne, to piger
og nogle få motionister.

Efter afbudet i Skælskør er der flere
deltagere som kun samler point fra en
eller to afdelinger af cuppen. Spændin-
gen om titlen i år er derfor begrænset til
en fight imellem Epoxy Henrik og Mi-
chael den fjerde. Begge har de trænet
hårdt og oplever også en god fremgang.
Michael mestrer seks af de syv boulder
problemer. Et af de sværeste er et slab
problem med uhyggeligt skarpe crimpli-
ster afsluttet med en balance krævende
mantel i slabbet. Henrik begynder med
at styrte, men udtænker en brugbar løs-
ning som han hangdogger. Det ser Mi-
chael og på imponerende vis flasher han
den, hvorefter Henrik efter flere forsøg
med vredelig fråde om munden, overgi-
ver sig. Ingen af deltagerne formår at
udtænke løsningen på det bedste boul-
derproblem på Sundhelm i lange tider.
På kun kæmpestore slopper greb i boul-
dertaget er der flere muligheder end vi
har kræfter til. Jeg sparer dem til red
point ruten, hvilket er udslagsgivende.
Efter præcis indøvning af de svære be-




![page23.jpg](/1998/DB-1998-3/page23.jpg)
vægelser og tilstrækkelig hvile, eksekve-
rer jeg min plan og red pointer i andet
forsøg. Inden finalen fører jeg marginalt
over Michael. Det er en superflot rute
ud igennem det store tag. Hele "linien"
er fyldt med greb, men vi bliver dog eni-
ge hvilken vej der er "mulig". Nick
Fuad, Kenny og Henrik ryger på greb 21
og Michael kommer lidt længere før jeg
træder ind. Jeg har bestilt sang nummer
fem på Pearl Jams debutalbum. Det går
ikke specielt godt, dog kommer jeg forbi
nummer 21, men bryder planen og klat-
rer ud i den deadend rutebygger Christi-
an Illum har hygget sig med. Her flytter
jeg ind på et kæmpegreb i enden af taget.
Der er åbenbart fri tid i finalen for efter
at Pearl Jam er blevet vendt og igen er
nået frem til nummer 5, indser jeg min
fejl og vender om for blot at styrte kort
ude af alfarvej.

En fantastisk rute på venlige greb men
som flirter med 7c+ - alt for svært til en
dansk elite som har svært ved at on-
sighte 7a. Vi savner ikke gode rutebyg-
gere, men måske kan det gavne med lidt
større erkendelse for hvor svært det er at
klatre. Michael vinder finalen og cuppen
til en skuffet og noget poleret hr. Epoxy.

Pigernes finale er tilpasset et hårdt kon-
kurrerende trekløver, som desværre ikke
ser sig i stand til at yde maksimal indsats
og derfor opgiver på forhånd. I kulissen
lurer Line Mogensen der viser fin figur
på finalen og dermed bliver suveræn vin-
der af cuppen.

Bo Kanstrup, det lovende talent fra Pløks
har forstuvet tommelfingeren. I et de-
sperat forsøg på at gøre drengen klar har
Henning tapet fingeren fast langs under-
armen. Bo klatrer derfor med fingeren
under armen og bliver slået af Martin
Borchorst der også løber med titlen.

I den fjerde runde af cuppen har de vel
gennemtænkte boulderproblemer suget al
kraft ud af os. Selv om man ikke er i
stand til at placere sig i toppen, er delta-
gelsen i Coppen Cuppen noget af det
sjoveste og bedste klatretræning man kan
opdrive - i hvert fald på Amager. Uden
at nedgøre nogen præstationer savner vi
større prestige om Cuppen, således at
hele den såkaldte elite møder op og op-
lever den positive og afslappede stem-
ning som kendetegner Copenhagen Cup.

Thomas Rosenberg, rutebygger og

testklatrer i Copenhagen cup 1998, på
Freak Brothers 7b, Kullen.

23




![page24.jpg](/1998/DB-1998-3/page24.jpg)




![page25.jpg](/1998/DB-1998-3/page25.jpg)




![page26.jpg](/1998/DB-1998-3/page26.jpg)
Bouldering - Hva” er det?

Christian Illum

Vi kender allesammen spørgsmålet.
Hvorfor klatrer du? - altid lige irriterende
at skulle give en lang forklaring om
dødsønsker og Xtrem livsstil til nogen
som alligevel ikke forstår et klap.

For nu at gøre det hele mere besværligt
har boulderingen efterhånden også bidt
sig fast herhjemme - så nu kunne
spørgsmålet lyde: Hvorfor bouldrer du?
Eller: Jamen kan du så bedre li” at
bouldre end at klatre? Klatrer du slet
ikke rigtigt mere?

Disse spørgsmål (både det første og de
sidste) ville kræve en betydelig indsats at
besvare - dem springer vi over. Derimod
vil jeg forsøge at komme med en
forklaring på nogle udtryk og metoder,
der kan gøre det lettere at læse/forstå
Christinas artikel her i bladet. Desuden
vil mange af de smarte ord kunne bruges
til at imponere f. eks. nybegyndere på
Kullen (bare sørg for at de ikke har læst
bladet).

Ifølge Gyldendals røde ordbog betyder
det engeske ord "boulder” rullesten eller
kampesten. Bouldering må altså være
klatring på rullesten. Klatringen kan
begynde i det øjeblik stenen er holdt op
med at rulle, og boulderproblemet eller
bare problemet (svarer til en rute) kunne
f. eks. begynde med en sit-down start
(sid ned start). Den første bevægelse
kunne være et dyno/catch (dynamisk
bevægelse) til et undercling
(underhåndsgreb (vender nedad)) to
meter oppe. Herfra bliver det noget
26

sværere - du vælger at forsøge at matche
(holde med begge hænder på samme
greb) underclinget, men glemmer at lave
kneedrop (teknik, hvor man drejer knæet
nedad for at kunne presse udad med
foden), så du får den vildeste ladeport
(mindre ubalance) og ryger af. Heldigvis
er din spotter (ven?, der med skub eller
lign. skal sørge for at du ikke lander på
hovedet) næsten 100% opmærksom og
han når at rette dit fald af så du lander
sikkert på din crashpad (madras).

I samme sekund kommer en stedkendt
amerikaner forbi. Inden du overhovedet
får rejst dig fra støvet er han i fuld gang
med at give dig THE BETA
(forklaringen på hvordan man klatrer
problemet du lige er faldet af). Med
krænket ære tager du imod hans
instruktioner og får lavet et kneedrop, så
du kan matche og nå det sidepull
(sidegreb), der giver balancen i den
sidste dyno til sloperen (fladt greb, som
regel fedtet og umuligt at holde) på
kanten. Efter en desperat mantel (samme
teknik som når du skal op af et
svømmebassin) har du klatret din første
V0-. Tillykke! Nu er der ikke lang vej til
V14 og evig berømmelse.

Midter side foto.
Foto: Rune Reinbothe
Michael G. på Hobit in a blender. V5.




![page27.jpg](/1998/DB-1998-3/page27.jpg)
The moose is loose

Moses Løvstad

Telefonen ringede. Kim tog den og rakte
mig kort efter røret. "Det er til dig”
sagde han. "Alløu thiz iz Barbara Stary,
dy jy wynt to gøv iceclimping thiz
weekent?”. Den franske accent mindede
mig om "Allo, Allo” og jeg havde svært
ved at tage pigen i den anden ende
alvorligt. Langsomt gik det op for mig at
hun havde set mit opslag i The trailshop,
den lokale udstyrspusher, hvor jeg søgte
en klatremakker. Tilbudet om en
weekends isklatring i New Brunswick
var ikke til at sige nej til. Det var sidst i
januar og jeg stod i kanoværkstedet hos
min dansk-canadiske mester Kim i Head
of Jeddore, Nova Scotia. Jeg havde
arbejdet i Canada i tre uger og forgæves
forsøgt at komme ud at klatre. Tre dage
senere var det fredag eftermiddag og jeg
stod på Oxford street i Halifax og
ringede på en vildt fremmeds dør.
Barbara Svar  fransk-canadier og
entusiastisk isklatrer. Sammen med tre af
hendes venner satte vi kursen mod
Sussex i nabostaten New Brunswick. De
var alle fire stationeret på flådestationen
i Halifax, så de otte timers kørsel, i
Angus Chrysler Voyager, gik med
soldaterhistorier fra de syv have. På
vejen begyndte det at sne voldsomt og da
vi et godt stykke over midnat nåede frem
til vores motel var der faldet tredve
centimeter nysne. Det var kun Barbara
og jeg der havde klatret is før, så de
andre havde engageret en instruktør fra
Quebec til at undervise dem. Christian
som han hed og hans hundrede tredve
kilos lokum af en vovse havde allerede
indtaget vores værelse. Det var tyve

kvadratmeter. Så med to senge, seks
klatrere, en hund og et hav af udstyr var
der ikke meget plads til at svinge en kat i
halen. Christian havde været ude og se
på Parlee Brook hvor klatringen lå. Han
kunne melde om perfekte forhold med
tyk, solid is og fem minutters tilgang fra
bilen. Jublen ville ingen ende tage. Inden
længe var vores hard-core marines gået i
dørken. Den ene lå storsnorkende i ske
med Christians våde og ildelugtende
hund. Vi andre lå og så isklatring fra X-
Games i fjernsynet, hvor et par af
Christians venner var med. Næste
morgen dukkede endnu to op der skulle
på isklatrekursus. De var ikke så
veloplagte efter at have kørt hele natten.
Jeg fik hurtigt kastet en liter cola og et
par miisli bars i mig og var klar til
afgang. Bilerne blev fyldt på et
splitsekund. Amerikansk pakning = Alt
øverst. Next stop Tim Hortons efter
donuts og kaffe. Efter en halv times
kørsel kunne vi ikke komme længere på
grund af den megen nysne. De fem
minutters tilgang fra dagen før blev nu til
halvanden time i dyb sne. Undervejs
begyndte jeg at spekulere på om dette
var en dårlig joke eller hvad. Landskabet
var fladt som det jyske bøhland og kunne
sagtens gå for at være Skåne. Der var
ikke antydningen af klipper. Christian
var i strålende humør. Han havde brugt
det gode gamle instruktørtrick med at
læsse alt udstyret på sine kursister.
Desuden gik han på randonneéski og
med hunden til at trække sig. Efter en
rum tids vandring drejede vi ned i
skoven og pludselig åbnede landskabet

27




![page28.jpg](/1998/DB-1998-3/page28.jpg)
Foto: Barbara Stary. Moses boulder ved Peggys Cove.

28




![page29.jpg](/1998/DB-1998-3/page29.jpg)
sig. En halvtreds meter dyb kløft med
70-80 graders is på den ene side, lodret
på den anden og overhængende istapper
i bunden. Jeg riggede abseilfæste til i et
par træer og abseilede ned som den
første. Synet der mødte mig var
fantastisk. Rent  eventyr-landskab.
Bunden af kløften var kun et par meter
bred. Jeg tog mig ud af rebet og
begyndte at gå ned gennem bunden af
kløften. Jeg skulle lige til at råbe "Off
rappel” da jeg mærkede hvordan jeg
langsomt sank dybere og dybere ned i
løssneen. Inden længe lå jeg og
kæmpede i et hav af puddersne. Bedre
blev det ikke da Christian startede et
løssneskred og kløften hurtigt fyldtes
med sne. Det lykkedes mig omsider at nå
mine økser bag på selen, og med
galoperende hjerte soloe op til en0 lille
hylde. Da de andre kom dumpende
lykkedes det at trampe et lille plateau i
bunden af kløften fladt. Efter at Barbara
og jeg havde varmet op med 25 meters
toprebsklatring førte jeg en lang WI13
reblængde op parallelt: — med vores
abseilreb. Smiley isskruerne snurrede
hurtigt ind og sad perfekt. Standpladsen i
toppen var med store træer lige som i
Ekkodalen på Bornholm hvor jeg havde
klatret is en måned tidligere. Mens jeg
stod sikrede bemærkede jeg, at det var
blevet tøvejr og at sneen allerede var
fugtig. Op over kanten dukkede først en
rød hjelm og så et væg-til-væg colgate
smil. Barbara lignede nu mest en
puddelhund der havde rullet sig for
meget i sneen. Med gennemblødt tøj,
vådt krøllet hår og store brune
dådyrøjne. Vi abseilede ned og klatrede
en stejl rute på den anden side af kløften.
85 grader med et overhængende crux i
starten. Hold kæft hvor var det
pumpende. Da jeg efter halvtreds meter

uden hvilepunkter nåede standpladsen
var jeg færdig. Kræfterne vendte dog
hurtigt tilbage, da jeg fik chokolade og
lidt varm te. På den knap så stejle side af
kløften hvor de andre havde klatret var
vandet begyndt at løbe ned over isen, og
da mørket nærmede sig indså vi, at vi
kun kunne nå en reblængde mere. Mens
jeg ventede på at Barbara abseilede
betragtede jeg dette mærkelige sted. Det
var lige som om at en kæmpe havde
kløvet landskabet i to og efterladt et
åbent sår af is, der væltede ud over
kanterne og ned mod bunden. "Rappelle
libre” lød det op fra bunden af kløften.
Efter lige at have fordoblet mit franske
ordforråd fortsatte jeg ned af det våde
reb. Vandet fra otte-talet sprøjtede ud til
alle sider. Dagens sidste rute tilfaldt mig.
De første tyve meter op til et af de
andres toprebsankre var 75 grader og
lige fremt. Christian havde spurgt om jeg
kunne tage ankeret med op. Det var ikke
det store problem. Da jeg nåede de to
isskruer kunne jeg trække dem ud med
hånden, Buuuaaaahhhh!. Jeg
traverserede lidt til venstre og klatrede et
fem meter højt lodret parti op til de
første store grantræer. Kort efter
dukkede Barbara op og vi soloede de
sidste tyve meter op mellem træerne,
indtil vi kunne begynde at gå over imod
vores rygsække. I dagens sidste lys
pakkede vi vores drivvåde udstyr i
sækkene og begyndte vandreturen ud til
bilerne. Det blev hurtigt mørkt og vi
måtte have pandelygterne til hjælp. Flere
gange var vi ved at blive kørt ned af
snescootere der med klampen i bund
kom susende gennem natten. Da vi
nåede bilerne var mine fødder slidt ned
til gravhundepoter og jeg kunne spise
hvad som helst. De to der var kommet
om morgenen var de eneste der kørte i

29




![page30.jpg](/1998/DB-1998-3/page30.jpg)
en firehjulstrukket bil. De var
selvfølgelig de eneste der kørte fast, så
vi alle måtte ud og skubbe. Hvis
motelværelset aftenen i forvejen havde
været kaos, ved jeg ikke hvad man
kunne kalde det nu. Vådt tøj og
klatregrej lå i en halv meters højde over
hele værelset mens otte mennesker
kæmpede om at komme først i bad. Det
var for fedt at få tørt tøj og et par varme
Sorel støvler på bagefter. Heldigvis lå
der en Pizza De Light lige ved siden af
motellet, hvor vi stille og roligt gik
amok. Dagen efter sov vi længe. Solen
skinnede og det var fem-ti graders plus,
så med det vejrskifte blev det alligevel
ikke til mere isklatring. Efter at have
tanket benzin, donuts, muffins, kaffe og
cola satte vi kursen mod Halifax. På
vejen planlagde vi næste weekends
udskejelser.

Lørdagen efter kom Barbara og hendes
ven Leif og hentede mig i en kæmpe
slæde. V8 motor, læderindtræk og hele
svineriet. Målet var Peggys Cove. Nova
Scotias største turistattraktion og bedste
bouldersted. Allerede et par kilometer
inden vi kom dertil dukkede der
granitblokke op af landskabet. Jeg
hoppede op og ned på bagsæden, helt
vild i varmen. Hvad jeg derimod ikke
havde taget med i min betragtning var at
det trods solskinnet frøs fem grader og
blæste en halv pelikan. Vi gik de fem
minutter ned til klipperne. Frikkerne kom
hurtigt frem fra rygsækken og jeg
klatrede et fem meter højt layback.
Graniten var bombefast med grove
formationer og de fedeste riss. Vi sprang
fra det ene riss til det næste. Vi fandt
nogle klipper i læ og klatrede rundt i
solen. Efter en times tid vendte varmen
langsomt tilbage i fingrene og jeg

30

prøvede et par boulders med små tynde
lister. Det var det mest ultimative granit
Jeg nogen sinde havde oplevet. Efter et
par timer fandt jeg områdets højeste
boulders på 7-8 meters højde. Efter at
have psyked mig op i ti minutter,
klatrede jeg et godylt handjam med Leif
som spotter. Det var ikke mere end VI.
grad men bevægelserne var helt i top.
Resten af dagen gik med en endeløs
række af boulderperler og sidst på
eftermiddagen var jeg stopmæt af
oplevelser. Vores hænder var medtaget
af de mange skarpe krystaller i rissne. En
lille pris at betale for mit livs bedste
bouldering. Vi sluttede dagen på
resturanten med udsigt over klipperne. I
et stort akvarium kravlede fem store
hummere rundt og ventede på en gryde
kogende vand. Jeg havde ikke den store
lyst til seafood, så jeg bestilte en
cheeseburger og  Schooner (lokal
pilsner). Burgeren var ikke det værste
jeg har smagt, men det var fandeme tæt
på!

Nova Scotia fakta:

Pris: 4200,- t/r i højsæsonen og 2500,- i
lavsæsonen.

Rejsetid: 12 timer via London med Air
Canada

Forbindelser: Air Canada over London
eller Iceland Air over Reykavik.
Guidebog: Climb Nova Scotia af Sean
Willett. ISBN 1-55-109-087-2

Udstyr: The Trail shop, 6210
Quinpool Rd, Halifax, NS B3L 1A3,
Canada

Tlf: (902) 423 8736 Fax: (902) 423
8710




![page31.jpg](/1998/DB-1998-3/page31.jpg)
Fortæl mig hvad du har på og

jeg skal fortælle dig hvem du er

Valdemar Jensen

I de sidste par år er der blevet så mange flere extremsportsudøvere, herunder klatrere og
bjergbestigere, at det er svært at skelne mellem dem. Måske har de (dig selv?) også
svært ved at finde deres egen identitet i det ikke altid lige imødekommende klatremiljø.
Derfor er her en helt igennem superficiel og subjektiv guide til dig, der gerne vil vide
hvem du egentlig skal hænge ud med.

Du kommer til klublokalerne i Løvstæde en tilfældig torsdag aften, og skal vælge

hvem du først vil beære med din opmærksomhed.

a) Først en Kilkenny's og derefter en tur i biblioteket for at granske Shiptons erindringer.

b) Efter at have tabt alle dine medbragte penge ved billardbordet, resignerer du savlende
i sofaen med det nye Climbing og de gode billeder.

c) "Løvstæde?! Jeg gik forkert , da jeg skulle til Kronprinsensgade og Café Sommersko."

Du er havnet på byens in-café og er af et tiltalende eksemplar af det andet køn ble-

vet spurgt om grunden til din klatre-/bjergsportsinteresse.

a) Med din egen personlige tribut til de gamle mestre udbryder du: "Fordi bjergene er
der!".

b) Du begynder på en længere udredning rækkende fra den indre udvikling man opnår, til
problemerne med at betale afdragene på den nye Volvo V40 klatremobil.

c) Med et udtryk af weltschmerz prentet i ansigtet prøver du at forklare: "Det er ikke så
meget en interesse…det er mere en livsstil."

Du er uventet kommet til penge og beslutter dig for at bruge dem på et nyt uden-
dørs-'outfit'.
a) Det store spørgsmål er om det skal være den armygrønne VentileQ& eller den mørkeblå
Fjållråven…Ja, og ulden selvfølgelig!!! Måske den nye The South Pole kan gøre det.
b) Du kan ikke vælge mellem den nyeste extremjakke fra The South Pole eller den lidt
billigere fra Lowlands Softgoods. Du beslutter dig for den model man kan få i sort, så
den passer til resten af dit udstyr, for ét er et absolut krav.

c) Det skal være dyrt, det skal se ny ud altid og det skal passe til farven på min cykel.
Det er jo hele tre ting, - så kan det kun være den nye jakke fra The South Pole!

Din bedre halvdel forærer dig en ny dagturssæk til fødselsdag, og nu skal I sam-

men vælge hvilken model.

a) Det er ingen tvivl, du kan nøjes med den billige rammemodel, den var god nok til
Whillans, så er den også god nok til dig.

b) Problemet er ikke så meget modellen, som farven. Bare den er sort!

31




![page32.jpg](/1998/DB-1998-3/page32.jpg)
c) Den skal have mange kompressionsremme og skal være over 50 L. Men skal jeg sætte
mine klatresko fast i en bentgate eller en twistlock på kompressionsremmen?

Du skal til en mindre sommer-sammenkomst med dine bekendte. Ifører du dig no-

get som kan identificere dig som klatrer/bjergbestiger?

a) Der er overhovedet ingen grund til at skifte til noget andet. Lundmarks støvletter er
gode til hvilkensomhelst brug.

b) Du tager selvfølgelig dine "nye" brugte Five Tennies på, nyforsålede virker de jo helt
friske og velduftende.

c) Det er nok bedst at være forberedt på det værste, så Perfekt'erne må være på sin plads
sammen med stålkarabinen til dine nøgler.

Det er på tide at du får anskaffet dig nogle nye solbriller. Hvad skal det være?

a) Et par gode gletcherbriller med læder snude og -klapper er det helt rigtige. Hvide,
selvfølgelig!

b) Whatever, bare de er sorte!

c) Whatever, bare de er dyre, sidder godt i panden og matcher min hårfarve.

Jeg vil lade typegenkendelsen være op til den enkelte læser.
Et hvert sammenfald med virkelige hændelser eller personer er fuldstændig tilfældig.

Vor mand i Nordjylland

Efter gentagne gange at have set opfordringer om at melde sig til Dansk Bjergklubs re-
daktionen, tog jeg sidst i marts kontakt til Henrik Ljunggreen. Resultatet blev således, at
Jeg nu udgør redaktionens Nordjyske islæt.

Mit navn er Jan Mikkelsen og jeg er bosiddende i Aalborg. Jeg har klatret siden 94/95
og blev i 96 meldt ind i Dansk Bjergklub. Min primære motivation for at melde mig ind,
på daværende tidspunkt, var det fine udbud af kurser i DBK regi.

Dertil kommer, at andres turbeskrivelser efter min mening er det bedste natbordslæsning.
Udover klippeklatring i bla. Frankrig og Sverige tog jeg i 97 mine første spæde bjergbe-
stignings skridt på Mont Blanc. Noget som jeg har tænkt mig at fortsætte med.

Kigger man i klubbladet vil man se, at langt størstedelen af indslagene kommer fra Sjæl-
landske medlemmer. Eftersom Nordjylland huserer et ikke ubetydeligt antal DBK med-
lemmer, skulle der gerne komme flere indlæg herfra. Grunden til at jeg nu har meldt mig
til redaktionen skyldes blandt andet en formodning om, at dette vil kunne inspirere flere
Nordjyder til at komme med deres turbeskrivelser mm.

Jeg vil hermed opfordre Nordjyske medlemmer til at sende diverse indlæg og kommenta-
rer til redaktionen, evt. til mig i første omgang.

Med venlig hilsen.

Jan Mikkelsen, Næssundvej 210, DK-9220 Aalborg , Tlf: 98 15 56 68

32




![page33.jpg](/1998/DB-1998-3/page33.jpg)
Diskussion fra Klubbens Homepage

Pris: 85 kr. pr medlemsblad??!

Ja, det er hvad jeg får det til, hvis man ellers ikke bruger klubbens faciliteter. Jeg får lyst
til at spørge et større spektrum af medlemmer end bestyrelsen, om alle synes det er helt
iorden at man skal betale kr. 425 som medlem, uanset hvor lidt man bruger klubben og
uanset om man klatrer eller ej?! Er jeg i virkeligheden et uberettiget medlem som allige-
vel betaler fuld pris?

På forhåbentlig genmail
Anita

Hej Anita

Nu sidder jeg i bestyrelsen og kan derfor ikke svare på det du spørger om. Men også jeg
er meget interesseret i at høre flere medlemmers mening om dette spørgsmål, og vil der-
for tillade mig at komme med nogle kommentarer.

Vi er i bestyrelsen fuldt opmærksom på problemet og har derfor udvidet muligheden for
at blive bladabonnent. Hvis man har været medlem i mindst 10 år kan man mod betaling
af 200 kroner modtage bladet, men mister de øvrige medlemsrettigheder. Vi er meget
interesserede i at høre kommentarer til denne ordning.

Når generalforsamlingen satte kontingentet til 425 kroner skyldes det øgede udgifter på
grund af øget aktivitet. Problemet er at den øgede aktivitet hovedsageligt ligger i Køben-
havn og Århus. Vi har gennem flere år prøvet at få noget op at stå andre steder i landet,
men der har lokalt ikke været den fornødne opbakning - men det kan jo ændre sig. Hvis
du eller andre savner en eller anden type medlemstilbud, vil vi derfor meget gerne høre
om det. Det skulle gerne være sådan at alle medlemmer synes de får noget for pengene.

Vertikale hilsener
Peter Harremoés

Hej Anita.

Jeg er lidt i tvivl om hvad du mener med "85 kr." Kan du uddybe din mail lidt, så vil jeg
svare efter bedste evne.

Venlig hilsen

Valdemar

Hej Valdemar.

33




![page34.jpg](/1998/DB-1998-3/page34.jpg)
Jeg forstår godt, at du ikke helt kan gennemskue mit lille regnestykke, og forhåbentlig er
det også forkert på en eller anden måde.

Jeg er ganske enkelt skuffet over nu at skulle betale 425 kr. (350 kr./årlig var lige græn-
sen - tænk hvis man er på S.U.) for ca. 5 medlemsblade om året (5 x 85 kr.) … og så må-
ske 2-3 kontakter med

klubben i anden henseende - det kunne være foredrag, auktion el.lign. spændende akti-
viteter, men hytten (Kullen) bruger jeg aldrig, og jeg har slet ikke set de nye lokaler i
Løvstræde endnu for ikke at tale om klatrevæggene, som jeg slet ikke kender til.

Præcis hvad går kontingent (forhøjelsen) til, og i en tid, hvor klubben svømmer i penge
(jvf. referat af generalforsamling i blad 2/97)?!

Jeg er mere og mere overbevist om, at det er en Dansk KLATRERKLUB jeg har meldt
mig ind i, hvor adgangsbevis mindst er en fixeret låsekarabin (er der noget, der hedder
så'n?!) omkring livet, så hvis der findes en klub, mellem denne og Dansk Vandrelaug
(HELST tættest på bjergklubben!) - så lad mig endelig høre derom.

Med venlig hilsen bjergbetager & -betragter Anita

Ps. Jeg meldte mig ind i klubben, fordi jeg nyder at bevæge mig i den bjergrige og bar-
ske natur i højderne, og så ville det måske ikke være helt dumt, at lære nogle tekniker til
at overkomme stejle og klippefyldte passager, men jeg tænder ikke helt på det der klat-
ring.

Måske er jeg for utålmodig og en bangebuks - men imponerende ser det ud! Min for-
nemmelse af bjergklubbens aktive medlemmer er, at de alle er utrolig dygtige og kvalifi-
cerede bjergbestigere, og af dem har jeg mulighed for at få nyttige oplysninger og infor-
mation om at færdes sikkert i ekstreme bjergområder. Desværre er gode råd dyre!?

Hilsen Anita

Hej Anita (og alle andre tvivlere)

Jeg er oprigtigt glad for at du har startet denne debat, for det giver os alle lejlighed til at
diskutere hvor vi vil hen med Bjergklubben i fremtiden. Dine synspunkter er på ingen
måde nye, men der har måske været en tendens til at folk gik og murrede lidt i krogene
og ikke rigtigt ville melde ud hvad de mente.

Jeg har selvfølgelig gjort mig nogle tanker om dine synspunkter, som jeg her kortfattet
vil prøve at gøre rede for.

Medlemsbladet er klart den største udgiftspost for medlemmerne, og kvaliteten kan man
mene om hvad man vil. Redaktørerne efterlyser til stadighed artikler om vandre-, klatre-,
og bjergbestigningshistorier, men da vi ikke kan sidde og skrive alle artiklerne selv (det
virker dog engang imellem sådan!) er det medlemmerne der skal supplere materialet og
det kniber gevaldigt. Det være sig en opfordring til potentielle skribenter. Det er ikke
nødvendigt at have lavet vinterbestigninger af Himalayatoppe eller at have flashet 7b+ i
Volx for at skrive en god historie. En grænseoverskridende forårsbestigning af dit 4.
Grads Kullenprojekt kunne være grundlag for en fremragende historie. Med det indhold

34




![page35.jpg](/1998/DB-1998-3/page35.jpg)
bladet har idag -inklusive dets skiftende kvalitet- ville jeg også betænke mig meget før
jeg gik ud og gav 85,- pr. enkeltnummer.

MEN: dit medlemsskab i klubben giver dig også mulighed for at høre gratis foredrag i
klubben: du har muligheden for at høre ca. 15 (mit skøn) årlige foredrag om alt fra Buis
til Bolivia torsdage i Løvstræde.

Dette er selvfoelgelig uaktuelt for folk uden for østsjælland, men muligheden er også til
stede i afdelingen i Århus, hvis du tager et initiativ.

Du har mulighed for at høre foredrag med danske klatrere og eksperter udi fx. bjergme-
dicin (Henrik Jessen Hansen er en af verdens førende eksperter på området), meteorolo-
gi, geologi, kort- og kompasgang etc.

Disse sidstnævnte ting er alle nogle som folk som ikke (nødvendigvis) klatrer sportskla-
tring kan bruge.

Du har muligheden for at frekventere et af Danmarks største biblioteker om vandring,
bjergbestigning 0.1, også selv om du bor udenfor København.

Du har muligheden for at tegne en særdeles fordelagtig forsikring som dækker bjergs-
portsaktiviteter, herunder vandring i højderne.

Du har muligheden for at bruge klubbens hytte på Kullen, måske som et udgangspunkt
for en lang vandretur i det smukke område.

Jeg har sikkert overset flere punkter, og min argumentation er muligvis farvet en smule af
min geografiske position (jeg er ærkekøbenhavner), men jeg håber at du (og andre) har
fået øjnene op for lidt flere af de muligheder der er i bjergklubben.

Jeg håber på en god og frugtbar debat.

Venlig hilsen
Valdemar

Hej Valdemar mfl.

Jeg synes egenligt at du rammer et oemt punkt med dit indlaeg. Som ikke-Koebenhavner
(jeg er aerke jyde) kan det ofte vaere svaert at se fordelene ved et medlemskab af DBK.
Der er jo ligesom en naturlig graense for hvor ofte man kan/vil krydse det store hav for
at nyde godt af de ellers meget interessante foredrag i Loevstraede.

Min egen motivation for at melde mig ind i DBK var primaert kursusudbudet. Her maa
jeg saa desvaerre tilfoeje, at proceduren for udtagelse til kurser har givet mig lidt sure
opstoed til tider.

Selvfoelgelig skal der en eller anden fast procedure til for at haandtere udvaelgelsen,
men naar man saa ikke klare cuttet kan det vaere svaert at erkende. For som jeg selv har
taenkt, som nyt medlem hvornaar faen kan man saa forvente at komme paa kursus. Dertil
kommer saa, at man skal doeje med at komme til Koebenhavn/Kullen eller hvis man er
heldig, til forberedende kursusaften i Aarhus (Jeg er aerke Nordjyde).

Saa er der klubbladet. Allerfoerst vil jeg sige, at en god histore er en god historie uanset
hvor forfatteren er fra og hvem han er. Der er dog en klar tendens til, at Sjaellaenderene

35




![page36.jpg](/1998/DB-1998-3/page36.jpg)
leverer stoerstedelen af artiklerne. Saa medmindre man er involveret i enten KK eller
Aarhus klatreklub saa virker bladet ikke altid lige naervaerende …. ?

Man kan selvfoelgelig ikke bare side tilbagelaenet og saa forvente, at disse forhold
automatiskt aendrer sig til ens eget bedste. En aktiv indsats vil da ogsaa kunne rette op
paa de fleste af forholdene. Indlaeg i klubbladet fra knap saa celebre medlemmer ville
maaske faa flere til at skrive om deres egne success historier. Kurser/arrangementer pla-
ceret med lidt rundere haand rent geografiskt set ville bestemt ogsaa kunne rette op paa
den nuvaerende centralisering.

Som afslutning saa ja, 85 Kr for er klubblad er dyrt… men det er dog stadig billigere end
et medlemskab hvor klubbladet evt. er eneste udbytte.

Mvh, Jan Mikkelsen
Aalborg.

Hej Jan

I bestyrelsen er vi meget interesserede i lokale initiativer andre steder i Danmark end
Århus og København. Det kræver dog at der lokalt er tilstrækkelig opbakning. Ellers vil
det gå som bjergmedicin i Århus fornyelig som vi måtte aflyse på grund af for få til-
meldte. Denne weekend har der været afholdt teori til instruktøruddannelsen i Århus.
Der var 3 instruktører (fra København), men kun 4 tilmeldte aspiranter. Vi valgte at gen-
nemføre arrangementet fordi vi mener at den geografiske spredning er vigtig for klubben.
Hvis du eller andre rundt om i landet har ideer til lokale arrangementer, må du finde ud
af hvor mange interesserede der er. Endvidere skal der være helst være en lokalt der vil
tage ansvaret for arrangementet. Hvis der er tilstrækkeligt mange interessede, skal vi nok
få arrangementet op at stå.

Vertikale hilsener
Peter Harremoés.

Hej Anita

Præcis hvad går kontingent(forhøjelsen) til, og i en tid, hvor klubben svømmer i penge
(jvf. referat af generalforsamling i blad 2/97)?!

Vi svømmede ikke i penge. Sidste år var klubbens likviditet lidt over Yz års omsætning.
På generalforsamlingen blev bestyrelsen kritiseret for at være for fedtede. Derfor brugte
vi i 1997 penge som generalforsamlingen havde opfordret os til. Herved kom vores li-
kviditet ned på få måneders omsætning. Kontingentstigningen skal hovedsageligt bruges
til at dække husleje i Løvstræde og prisstigning på hytterabatordningen.

Vertikale hilsener
Peter Harremoés.

36




![page37.jpg](/1998/DB-1998-3/page37.jpg)
Klippeklatreinstruktør efterår

1998

I forbindelse med uddannelsen til autoriseret klippeklatreinstruktør tilbydes i efteråret
1998 nogle arrangementer, hvis mål er at gøre det nemmere for dig som klippeklatrein-
struktøraspirant at gå til eksamen. Arrangementerne er ikke obligatoriske for deltagelse i
eksamen.

I oktober/november afvikles desuden henholdsvis teoretisk og praktisk eksamen.

Weekenden d. 29-30. August. Træningsweekend for aspiranter.

Weekenden foregår som en work-shop, hvor aspiranterne i samråd med instruktøren ud-
vælger træningsområder, f.eks. nedsænkbart abseilanker. Aspiranterne arbejder sammen
i reblag. Som afslutning på træningsweekenden er der mulighed for individuel evaluering
af stærke/svage sider med henblik på forberedelse til eksamen.

Mandag d. 5. Oktober. Spørgetime før eksamen.
Dette er muligheden for at få styr på de sidste udestående spørgsmål inden teoretisk ek-
samen. Spørgetimen afvikles i bjergklubbens lokaler i Løvstræde 8 og starter kl. 19.30

Træningsweekenden koster 300 kr., som dækker aftensmad lørdag og instruktørudgifter,
men ikke transport. Tilmelding skal ske senest d. 1. August til kursussekretær Tina Feld-
stein, Rønne Alle, 1, st.tv., 2860 Søborg. Herefter sendes girokort og bekræftelse på til-
melding.

Spørgetimen er gratis, tilmelding ikke nødvendig.

Onsdag d. 7 Oktober. Skriftlig eksamen.
Skriftlig eksamen afvikles i bjergklubbens lokaler i Løvstræde 8 og starter kl. 20.00 præ-
cis, dørene åbnes kl. 19.30

Weekenden d. 31. Oktober til 1. November. Praktisk eksamen.
Praktisk eksamen afvikles på Kullen. Nærmere information følger efter tilmelding.

Eksamen (teoretisk og praktisk) koster 800 kr. som dækker aftensmad lørdag, instruk-
tørudgifter og øvrige udgifter i forbindelse med eksamen, men ikke transport. Eksamen-
stilmelding skal ske senest d. 8. September til kursussekretær Tina Feldstein, Rønne Al-
le, 1, st.tv., 2860 Søborg. Herefter sendes girokort og bekræftelse på tilmelding.

Eventuelle spørgsmål rettes til kursusleder Henrik Koch.
Tel: 31 86 32 27 (Hverdage 17-20) eller email: hkoch(Qunibank.dk400.dk

37




![page38.jpg](/1998/DB-1998-3/page38.jpg)
Nye UIAA-normer

Peter Harremoés

Der er her i februar kommet et helt nyt sæt UIAA-normer, som således erstatter de tidli-
gere. Personligt sikkerhedsudstyr skal være CE-godkendt for at kunne sælges inden for
EU. For at blive CE-godkendt skal udstyret opfylde de krav som er defineret i de euro-
pæiske normer (EN). Disse er stort set afskrift af UIAA's tidligere normer suppleret med
krav om, at der skal medfølge brugsanvisning på det nationale sprog og at producenten
skal være ISO 9000-godkendt. For at undgå uoverensstemmelse med CE-kravene har
UIAA valgt at sige, at udstyr kan blive UIAA-godkendt hvis det opfylder kravene i de
europæiske normer samt nogle ekstra krav som UIAA har formuleret. De nye normer er
med andre ord en beskrivelse af ekstra krav. Dem vil jeg kort summere nedenfor.

De normale hel- og halvreb skal kunne holde til 5 UIAA-styrt. Et reb vil fremover kunne
blive UIAA-godkendt som et ”multi drop rope”, hvis det kan holde til mindst 10 UIAA-
styrt. De fleste af os vil nok kassere vore reb på grund af slid inden vi har udsat det for et
større antal kraftige styrt. Men ved klatring af lange svære ruter med mulighed for gen-
tagne alvorlige styrt har det naturligvis betydning at rebet har en ekstra sikkerhedsmar-
gin. Bemærk at producenterne normalt anbefaler, at den del af rebet der udsættes for
styrt over faktor 1 skal kasseres.

Nogle rebproducenter har en dårlig vane med at sælge reb/snor på spole, hvor spolen in-
deholder 2 reb i forlængelse af hinanden. Somme tider taper producenten de 2 stykker
reb sammen så rebet kommer til at ligge pænt på spolen. Der har været et par kedelige
uheld hvor klatrere havde glemt at se efter hvad der gemte sig inden under
”tapemarkeringen”. Derfor skal reb/snor/tape solgt fra spole være et langt stykke fra at
blive UIAA-godkendt.

Fremover vil vi umiddelbart på en bolt kunne se om den er af hårdt eller blødt stål. Bolte
af hårdt stål skal være sorte eller mørke, mens blødtstålsbolte skal være af anden farve.
Man tester en hjelm ved at simulere et slag med en (mindre) sten. Den må naturligvis ik-
ke gå i stykker. Som noget nyt kræver UIAA at den kraft hovedet bliver udsat for ikke
overstiger 800 daN. Dette skulle sikre at hovedet ikke bliver slået helt ned i maven.
Soloklatring sikret til et udlagt fiksreb kan være farligt, hvilket en ulykke på Bjergklub-
bens tidligere klatrevæg i Sydhavn vidnede om. Ved brug af Shunt eller Grigri vil disse
kun låse, hvis der kommer et pludseligt ryk. Hvis man under styrtet griber om rebet risi-
kerer man at glide hele vejen ned ad rebet uden at rebklemmen låser, hvilket var hvad
der skete i Sydhavn. En ”rebklemme til selvsikring” må derfor ikke kunne skubbes ned
ad rebet.

Udstyret bliver stærkere og stærkere. Derfor er styrkekravene til adskilligt udstyr sat op
til 1.500 daN. Det drejer sig f.eks. om isskruer som man godt kan forestille sig vil blive
udsat for så store belastninger i forbindelse med styrt.

De nye normer vil ligge tilgængeligt i klubbens biblioteker i henholdsvis København og
Århus.

38




![page39.jpg](/1998/DB-1998-3/page39.jpg)
Dansk Gasherbrum
Ekspedition 1998 og internettet.

Henrik Jessen Hansen

Sommerens cyperspace Himalaya klatring kan søges på følgende adresser:
www.himalaya.dk og www.tt.dk.

Dansk Gasherbrum Ekspedition har afrejse den 30. maj og hjemkomst til Danmark igen
den 25. Juli. I denne otte ugers periode vil ekspeditionen forsøge at lave en
førstebestigning af Gasherbrum 6 (7003 m) østvæg (og af bjerget overhovedet ?) og en
alpin bestigning af japaner couloiren på den 8068 meter høje Gasherbrum 1. Se i øvrigt
ekspeditions præsentationen i sidste nummer af bladet.

Ekspeditionens dagbog og fotos fra turen vil løbende blive sendt ud på internettet via en
Thrane & Thrane satellittelefon og det giver en oplagt mulighed for på første hånd at
følge den spændende klatring i en af Himalayas afkroge (måske mellem VM fodbold og
Tour de France). Ligeledes vil der løbende sommeren igennem være interviews og
reportager i P3.

For dem der ikke har adgang hertil, vil vores internetdagbog blive vist kontinuerligt i
planatariet sommeren igennem, ved bjergbestiger udstillingen der er etableret i
forbindelse med IMAX Everest filmen.

39




![page40.jpg](/1998/DB-1998-3/page40.jpg)
Boganmeldelse:

Henrik Koch
”Neige, Glace et Mixte” af F. Damiliano og G. Perroux.

Uden at være for blasfemisk: I Chamonix findes i dag 2 vigtige bøger: Vallot-guiden kal-
det ”Det gamle testamente” og Piola-guiderne kaldet ”Det nye testamente.” Hvad skal
den nye sne- og isklatrefører af det kompetente makkerpar Damiliano/Perroux så kaldes?
1. Mosebog? Generation X? Jeg lader det stå åbent. Et er i hvert fald sikkert - de mange
omfattende rutebeskrivelser giver læseren mulighed for at bestige nye toppe og ”komme
i himlen.”

Føreren indeholder 500 sne-, is- og mixruter i Mont-Blanc massivet. Det er første gang
at man finder en sådan mængde rutebeskrivelser, tilmed præcise og veldokumenterede.
Derudover giver de mange ultraskarpe sort-hvide fotografier mulighed for nøje at følge
de beskrevne ruter. Fx indeholder føreren 3 meget detaljerede fotografier af Cosmique-
graten på Aiguille de Midi, som nøje viser vejen rundt om gendarmerne.

Forfatterne har valgt at gradere ruterne med både romer- og arabiske tal. Det giver en
beskrivelse lidt som fra Kullen. Romertallet beskriver rutens seriøsitet og arabertallet
rutens tekniske sværhed. Eksempelvis kan en meget serac/lavineudsat rute med få tekni-
ske vanskeligheder bliver graderet V 2, som fx Triolets Nordvæg (se Jens Søndergaards
beskrivelse i DBK Bladet fra juni 1996). Mere afbalanceret er fx graderingen af Frendo
på Nordsiden af Aiguille de Midi (III 4).

Forordet understreger, at føreren ikke kan opfattes som fuldt dækkende, men den inde-
holder ikke desto mindre hovedparten af ruterne i de beskrevne områder, og derfor er det
for første gang muligt, at finde en samlet beskrivelse af moderne sne- og isruter fra fir-
serne og halvfemserne - uden at klassikerne er udeladt. Men klassikere eller moderne
ruter, beskrivelserne er altid bemærkelsesværdig gennemarbejdede. Dette skyldes bl.a. at
F. Damiliano og G. Perroux begge er bjergguider i Chamonix med omfattende register af
førstebestigninger og personligt kendskab til andre førstebestigere af både de moderne
og klassiske ruter. Dette borger for kvaliteten.

Føreren bliver i franske klatremagasiner løbende omtalt som indeholdende den mest
omfattende og detaljerede beskrivelse af sne- og isruter i massivet. Hvis jeg sammenlig-
ner min egen oplevelse af klatrede ruter i Mont-Blanc massivet har føreren medtaget ru-
ternes vigtigste og orienteringsmæssigt sværeste passager.

Så er der kun et udestående: guiden er foreløbigt kun udgivet på fransk — en engelsk ver-
sion efterlyses før den endelige succes er hjemme!

Føreren sælges i førende udstyrsforretninger i København.
40




![page41.jpg](/1998/DB-1998-3/page41.jpg)
Elite-Herre

Elite-Dame

Motion

Resultat fra sidste afdeling af Copenhagen Cup.

Junior

119,365

Elite-Herre

Elite-Dame

Motion

Det samlede resultat for alle Copenhagen Cup.
De tre første pladser.

Junior

1 | Flemming Rasmussen | Line Mogensen Mek Buhl Nielsen | Martin Borchorst
320,226 207,193 348,333 228,190

2 | Michael Grundwald | Jette Pedersen Bo Åxman Bo Kanstrup
315,600 170,464 304,733 218,945

3 | Henrik Toft Paul Leadbetter Emil Kampp
287,268 288,400 72,458

4 | Nikolas Faud Lars Damgaard
247,068 | 283,639

5 | Kenny Madsen Kim Sejberg
211,943 188,212

6 | Kim B. Andersen Henrik Abildgård
161,715 145,771

7 | Hannibal Nielsen Thomas Larsen
154,042 135,291

8 | Benjamin Viberg Henning Thimm
152,940 131,345

9 | Niels Bahn

1 | Michael Grunwald Line Mogensen Bo Åxman Martin Borchorst
2 | Henrik Toft Tina Stumman Kim Sejberg Bo Kanstrup
3 | Flemming Rasmussen | Jette Pedersen Mek Buhl Nielsen | Emil Kampp

Hvis du vil undgå at styrte på en rute er der to løsninger.
Du skal enten være god nok eller bange nok.

41




![page42.jpg](/1998/DB-1998-3/page42.jpg)
Grønlandstræf 1999

Peter Fast Nielsen og Torben Redder

Enorme granitvægge, fast klippe, isbjerge, sne, myg.

Fællestur til Tasermiut-fjorden i Sydgrønland med et utal af muligheder for at få opfyldt
dine vildeste drømme om eventyr. Turen tænkes arrangeret som et uofficielt træf, hvor
det vil være muligt at lave ture med forskellige makkere.

Vi flyver Kbh. - Narsarsuaq, videre med helikopter til Nanortalik, hvor al
provianteringen kan foregå. Turen ind i den 70 km dybe Tasermiut-fjord vil blive i en
chartret båd.

Vi forestiller os en fælles lejr ved Kloster-ruinen under Ketil-fjeld, som er 2000m højt.
Ketils vestvæg er med sine 1400m verdens højeste væg uden hylder. Der er ikke bare
muligheder for storvægsklatring, men også mindre vægge, topture, gletscherture,
vandring og evt. skiture på indlandsisen.

Toppene i området er op til 2000m høje, hvilket er imponerende set fra havniveau.

Vejret:
Gennemsnitstemperaturen er knap 10?C, men der kan være lunt og godt i den beskyttede
dal,

Dato:

3-4 uger i juli 1999.

Det er ikke nødvendigt at vi alle tager af sted fra Kbh. på samme tidspunkt. Det eneste
som skal koordineres er bådcharter ind og ud af Tasermiut-fjorden.

Pris:

På nuværende tidspunkt ser prisen ud til at blive 7-8000 kr. Heri er inkluderet fly Kbh.-
Narsarsuaq T/R, helikopter Narsarsuaq-Nanortalik T/R og båd Nanortalik-Tasermiut-
fjord T/R.

Turbetingelser:

Det vi påtager os at arrangere er bestilling af fly, helikopter og båd ind i fjorden, samt
evt. koordinere fragt af udstyr med skib fra Danmark til Nanortalik.

Der vil ikke være nogen form for guidede ture.

VIGTIGT:

For at få de billigst mulige billetter skal bestilling og betaling ske allerede i januar 1999.
Nærmere information: eller

Peter Fast Nielsen Torben Redder

tlf.:8612 4730 tlf.: 8618 0301 E-mail: redder(Øpost6.tele.dk
Information i form af billeder kan findes på min hjemmeside:
http://home6.inet.tele.dk/redder/

42




![page43.jpg](/1998/DB-1998-3/page43.jpg)
Kursus i udstyrs- og materiale-

kendskab

Kurset er meget relevant for instruktøraspiranter, men henvender sig til alle der ønsker at
vide mere om udstyrets egenskaber. Der er kommet nye UIAA-normer som vi vil gen-
nemgå.

Forudsætninger:
For at deltage kræves at man har klatreerfaring svarende til at man kan føre 4. grad sik-
kert og rutineret.

Indhold:
Kurset vil omhandle følgende emner:

- Friktion.

- Materialer.

- Belastninger under styrt.
- Godkendelse af udstyr.

- Styrttest.

Disse emner vil så vidt muligt blive gennemgået både i teori og i praksis. Vi vil se udstyr
blive testet i en trækbænk og lave styrt med
et 80 kg lod i vores faldmaskine på Sundholm.

Tid og sted:

Kurset finder sted søndag 4 oktober kl. 10.00 - 17.00. Vi mødes i klublokalet i Løvstræ-
de hvor det meste af undervisningen vil foregå.

Kurset slutter med styrttest på Sundholm.

Tilmelding:
Sker skriftligt til kursussekretær Tina Feldstein, Rønne Allé 1, st..tv., 2860 Søborg. Til-
meldingsfristen er 8/9.

Nærmere information, kursusmateriale og girokort til betaling af kursusafgiften på 100
kroner vil blive fremsendt kort efter

tilmeldingsfristen. Hvis du har spørgsmål, kan du henvende dig til undertegnede på 39 56
4171.

Peter Harremoés

43




![page44.jpg](/1998/DB-1998-3/page44.jpg)
Klippeklatrekursus på Kullen

For begyndere

Tid og sted:

Kurset afholdes på Kullen i Sverige i weekenden den 22.-23. august, 1998.

Teoriaften:

Der afholdes orienterings-, teori- og transportkoordinerings-aften onsdag den 19. august,
kl. 19.00 samt igen onsdag den 26. august kl. 19.00 i klubbens lokaler i København,
Løvstræde 8A. Der er ligeledes teori i klubbens lokaler i Århus. Skt. Johannes Allé 4F,
på de samme tidspunkter, med mindre anden besked gives.

Indhold og mål:

Kurset indeholder en grundlæggende introduktion til klippeklatring. Der lægges størst
vægt på sikkerheden ved klatring, placering af sikringer, etablering af standplads og
rebarbejde. Det er målet, at deltagerne efter kurset selvstændigt skal kunne klatre lette
ruter med størst mulig sikkerhed.

Pris:

Kurset koster kr. 600,- , som dækker kursusmateriale, aftensmad lørdag og
instruktørudgifter. Dækker ikke transport.

Kursisterne medbringer selv:

Drikkevarer, madpakke til lørdag og søndag, morgenmad søndag, udstyr til overnatning
og ét styk klatresele. Samt eventuelt hjelm, klatresko og andet klatreudstyr, hvis det
haves.

Tilmelding og betingelser for deltagelse:

Medlemsskab af Dansk Bjergklub er obligatorisk. Deltagere under 18 år skal medbringe
en underskrevet tilladelse fra forældre. Tilmelding sker ved at sende nedenstående
oplysninger til: Tina Feldstein, Rønne Allé 1, st.tv., 2860 Søborg. Mærk kuverten
begynderkursus 8/98. Sidste tilmeldingsfrist er 8. juli, 1998. Herefter sendes girokort
og bekræftelse på tilmelding.

Kursusleder:

Spørgsmål vedrørende kurset rettes til Valdemar Jensen tlf. 3295 9187.
Tilmeldingsskema: (Skal udfyldes fuldt ud, brug venligst blokbogstaver!)

EEN EEEEEEEEINEE Klip eller kopiér-----------0070770700770000772222—-

Medlemsnummer
Navn

Adresse
Postnummer
Telefonnummer
Alder

Klatreerfaring
Hvis du har bil, hvor mange, ud over dig selv, har du da plads til?

44





![page45.jpg](/1998/DB-1998-3/page45.jpg)
Klippeklatrekursus på Bornholm

For begyndere

Tid og sted:

Kurset afholdes på Bornholm i weekenden den 25.-27. september, 1998.

Teoriaften:

Der afholdes orienterings-, teori- og transportkoordinerings-aften onsdag den 23.
september, kl. 19.00 samt igen tirsdag den 29. september kl. 19.00 i klubbens lokaler i
København, Løvstræde 8A.

Indhold og mål:

Kurset indeholder en grundlæggende introduktion til klippeklatring. Der lægges størst
vægt på sikkerheden ved klatring, placering af sikringer, etablering af standplads og
rebarbejde. Det er målet, at deltagerne efter kurset selvstændigt skal kunne klatre lette
ruter med størst mulig sikkerhed.

Pris:

Kurset koster kr. 600,- , som dækker kursusmateriale, aftensmad lørdag og
instruktørudgifter. Dækker ikke transport.

Kursisterne medbringer selv:

Drikkevarer, madpakke til lørdag og søndag, morgenmad søndag, udstyr til overnatning
og ét styk klatresele. Samt eventuelt hjelm, klatresko og andet klatreudstyr, hvis det
haves.

Tilmelding og betingelser for deltagelse:

Medlemsskab af Dansk Bjergklub er obligatorisk. Deltagere under 18 år skal medbringe
en underskrevet tilladelse fra forældre. Tilmelding sker ved at sende nedenstående
oplysninger til: Tina Feldstein, Rønne Allé 1, st.tv., 2860 Søborg. Mærk kuverten
begynderkursus 9/98. Sidste tilmeldingsfrist er 26. august, 1998. Herefter sendes
girokort og bekræftelse på tilmelding.

Kursusleder:

Spørgsmål vedrørende kurset rettes til Moses Løvstad tlf. 5648 5400 eller 4041 1976.
Tilmeldingsskema: (Skal udfyldes fuldt ud, brug venligst blokbogstaver!)

ore ——-Klip eller kopiér--------000000o orn

Medlemsnummer
Navn

Adresse
Postnummer
Telefonnummer
Alder
Klatreerfaring
Hvis du har bil, hvor mange, ud over dig selv, har du da plads til?

45




![page46.jpg](/1998/DB-1998-3/page46.jpg)
Sælges:

Volvo 245 i USA (Rocky Mountains).
Bilen Kan overtages for ca. 8000,- kr.
inden den 12/6-98 i Boulder/Colorado.
Ring til Jens +001 303 402 91 49.

Sælges:

Scarpa Eiger str.42 somer en rigtig god
alpinstøvle. Brugt i 14 dage. Pris 1000,-
kr. evt. bytte til Scarpa Forest.

Camp = Foot-Fangs  steigeisen inkl.
Beskyttere. Brugt i 14 dage. Pris 300,-
kr. Evt. bytte til gasbrænder.

Hend. til Jesper Hansen tlf. 2127 1278.

O-løbs datoer for foråret:
O-løb motion for hjerte og hjerne.
Forårets orienteringsløb byder på nye
udfordringer. Vi skal dels på cykel-O-tur
fra Lejre og på løb i et nyt område,
Tisvilde/Asserbo plantage. Vi mødes kl.
19.00, tegner baner ind på kortet og
løber/cykler/går (ikke alle er lige mobile)
så langt vi har lyst og evner til. Bagefter
nyder vi værtens kulinariske udfoldelser.
Alt på sammenskudsbasis. Tilmelding
onsdag før løbet.

Fredag d. 4. september hos Sigurd
Egenæs (Sommerhus, så badet foregår i
havet) Rønnebærvej 2, Asserbo,
Frederiksværk, telefon 4015 8236.

Fredag den 2. oktober hos Kirsten og

Ole Jensen, Klokkestigen 7, 3550
Slangerup, tlf. 4218 1607

46

Fredag d. 6. november hos Kurt Frahm
og Charlotte Laang, Brunemarksvej 2,
3490 Quistgård, telefon 4913 8389.

Fredag den 4. December hos Niels
Frederiksen og Karen Eriksen,
Kulsviervej 52, 2800 Lyngby, tlf. 4588
9040

På gensyn !

Sælges:

Rock exotica soloaid 400,-

Kong GR-280 isøkse 450,-

HB Quadcam friends 0 og 00 pr. stk.
200,-

Asolo extreme telemarkstøvler str. 45
1000,-

Rab Dunsalopettes str. L (nypris ca.
2000,-) 1000,-

Moses Løvstad. Tlf: 40411976.

Redaktionelt:

Vi håber i næste nummer af dette blad, at
kunne introducere ikke bare et nyt layout
men også en ekstra farve i bladet. Måske
er dette, et lille skridt på vejen til et helt
igennem farveblad med farvebilleder.
Der er dog altid en hage ved at lave om
på det gamle kendte, og det er at
deadlines bliver endnu vigtigere at
overholde, dette gælder især billed-
materialet og de ting bestyrelserne vil
have i bladet skal fremover komme til
tiden. Der ligger et stort arbejde i at lave
bladet, og det besværliggøres af indlæg
der kommer efter deadline.




![page47.jpg](/1998/DB-1998-3/page47.jpg)
Program Dansk Bjergklub
Weekenden den | Kullen

Midsommertræf:
Der er andet i verden en god mad, vin, øl og
hyggeligt selvskab. Men det finder du ikke på
bjergklubbens midsommerfest.

Spisning koster 60,- kr. så tilmeld dig mandag
den 15/6 på tlf. 4466 4362 mellem 19-20

Program Dansk Bjergklub Øst
Løvstræde 8A Sommertræf Aillefroide:
11. juni. kl 20.00 Sommertræfmøde med appetitvækkere til turen.
Torsdag den Løvstræde 8A Klippeklatreudstyr:

18. juni. kl 20.00 Peter Harremoés gennemgår det store udvalg af
udstyr til klippeklatring som hjælp til evt.
indkøb inden ferien.

Løvstræde 8A Sidste åbent hus inden sommerferien:

kl 20.00

Torsdag den

Torsdag den
25. juni.

Program Dansk Bjergklub Vest
Skt. Johannes
Allé4F
kl. 19.30

Sommerbilleder:
Nu. hvor du har haft rigelig tid til at fremkalde
dine sommerbilleder, har du endelig chancen til
at få dem vist til os andre, inden de bliver

gemt væk i dine dybeste skuffer til evig støv og
glemsel. Hold dig ikke tilbage. Frem med dem!

Tirsdag den
1. september

En gammel klatrer er en der kan huske tilbage til den
gang bjergbestigning var farligt og sex var sikkert.

47




![page48.jpg](/1998/DB-1998-3/page48.jpg)
02741 KHC 453 000
Reserveret Postvæsenet  Dolfi Rotovnik

Solgårdsvej 5

2942 Skodsborg 2850 ø 13/13 1

60£0000

"Gang i Vang".

Så sker det! Gang i Vang. Vi er nogle lokale klatre fra djævle øen, der gerne vil afsløre
nogle af de lokale kultsteder, du med garanti ikke har hørt om før. Specielt vil der blive
afsløret en masse bouldre-områder i weekenden. Vi slår lejr i slotslyngen ved
Findedalshytten 1 km fra, hvor der er vand og toilet faciliteter. Herfra kan nås 4 områder:
Vang 30min, Mulekleven 15min, Hammerbrudet 1 time, Hammerkysten I time,
indgangen til Himmeriget 30 min. i løbet af 1 time fra lejren, på gå ben. Lørdag morgen
vil der være mulighed for at slutte sig til en af de lokale rotter, der vil vise et af
områderne muligvis to på samme dag, og om søndagen vil der være de samme
muligheder.

Bouldre-folkene kommer nok til at cruise lidt mere rundt og se flere steder. Alt efter
vejret.

Lørdag: Hammeren og Rutsker højlyng.

Søndag: Gudhjem South Central, Ypnestad og Randkløve.

Vi mødes på Kvæsthusbroen kl 22.00 fredag aften og er tilbage i København mandag
kl 06.30.

Fører: 50 Udvalgte ruter på Bornholm. Af Jakob Barfod og Peter Harremoés. Kan købes
i klubben eller ved henvendelse til kassereren.

Hvornår? Weekenden d. 29/30 August.

Tilmelding: Senest fredag d. 21 aug., (pga.. transport koordinering). til Peter Harremoés
(39 56 41 71) eller Mikkel Ketil (20412184)



