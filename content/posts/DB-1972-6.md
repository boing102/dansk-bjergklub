
---
title: "Dansk Bjergklub 1972 nr. 6"
date: "2022-10-29"
draft: false
tags: ["1972"]
thumbnail: /1972/DB-1972-6/page1.jpg
---

![page1.jpg](/1972/DB-1972-6/page1.jpg)
Dansk Bjergklub og
Dansk Fjeldvandrerklub

NOVEMBER 1972





![page2.jpg](/1972/DB-1972-6/page2.jpg)
DANSK BJERGKLUB
22. årgang nr. 6 november 1972
Hyldevangen 4, 2630 Tåstrup.
Postkonto: 79 858. (Sektion af "Oster-

reichischer Alpenverein").

BESTYRELSE

V. Bjerre Christensen - Formand
Hyldevangen 4, 2630 Tåstrup
01 99 49 59 (kl. 17- 19)

Peter Franke - Sekretær
Tjørnebakken 16, 2800 Lyngby
Harry Vedøe - Bibliotekar
Frederiksb.alle 40, 1820 Kbh. V
EV 36 51

Dolfi Rotovnik

Snemandsvej 14A, 2730 Herlev
01 94 87 94

Henning Knudsen - Kasserer
Skt. Thomas Alle 10, 1824 Kbh. V
01 10 44 11 (kl. 9- 16)

AFDELING VEST
Kirsten Sarbæk

Niels Bjerresvej 27, 8270 Højbjerg
Steffen Knak-Nielsen
Gordon Albøge

ALPIN GRUPPE
Peter Christensen

Alleen 6, 2850 Nærum

01 80 03 98
UDRUSTNINGSDEPOT
Steen Mørup

Gyvelbakken 39, 3460 Birkerød
01 88 24 88 (om dagen)

HYTTEFORVALTER

Peter Christensen
Alleen 6, 2850 Nærum
01 80 03 98
REDAKTION

Mogens P. Olesen

Jens Middelboe

Vitus Berings Alle 14
2930 Klampenborg
OR 9634

TRYK

Bruhns Bureau
Stengade 41, 3000 Helsingør
03 21 23 28

Forside: Kullen ("Klatrekursus IT").
Foto: Gåran Hellstråm,

DANSK FJELDVANDRERKLUB

7. årgang nr. 2 november 1972

Birkedal 9% 2800 Lyngby.

BESTYRELSE

Kirsten Kempel - Formand
Birkedal 9, 2800 Lyngby
01 88.31 72 (kl. 17 - 18)

Asger Christiansen - Næstformand
Damgårdsvej 15, 4050 Skibby

Ruth Bøge Andersen - Sekretær
Stordyssen 14, 2730 Herlev
01 94 16 02 (kl. 18 - 19)

Birger Iacobsen - Kasserer
Ridebanevang 32, 2820 Gentofte
Ge 64 17

Klubbens postkonto: 135185

Steen Ole Andersen
Lindevej 14, 1877 Kbh. V
Ve 53 44

Leif Michaelsen

Chr. Winthersvej 29, 2800 Lyngby
01 88 49 66

Birgit Storm

Dalstrøget 51, II, 2860 Søborg
01 69 62 24 (kl. 18 - 19)

OMRÅDEKARTOTEK

Grethe Lerstrup
Jens Varmingsvej 28, 2300 Kbh. S
01 55 45 72 (ma.-fr. efter 16)

REDAKTION

M. Kæmpe
Ritta Stoltenberg

Werner Hansen
Rytterkrogen 12, 3520 Farum
01 95 21 96 (efter kl. 19)

INDHOLD
Grønland 1972 …
Grønland 1973 .
Referater fra Bjergklubben
Anmeldelser esser
Kort beretning om en Jåmtlandstur ..
Petit Dru - Nordvæggen ............ 11
Kullenfører for klatrere og vandrere . 13
Møder og ture . 5

Hytte-indvielses-fest

Jugoslavien in memoriam . 17
Månch ulykken . 18
Afd. Vest .. 20
Prisundersøg! . 22
Dansk bjergskole - et forsøg 23
Ted og Bat serene 65 24
Bjergbestigning i Japan. 25
Ingolf Fjeld - Sydvæggen .. 26




![page3.jpg](/1972/DB-1972-6/page3.jpg)
GRØNLAND 1972

14 medlemmer af Fjeldvandrerklubben og Bjergklubben var i sommer på
ekspedition i Angmagssalik-området.

Basislejren blev oprettet inderst i Qingertivaq (tidl. Qingorsuaq) fjorden på
østsiden ved foden af Qaqarssuaq.

Ekspeditionen var meget vellykket, og vi havde heldigvis ikke uheld større
end de næsten obligatoriske gnavesår, ømme muskler etc.

Nedenstående kortfattede beretning må bare betragtes som foreløbig, idet
en detaljeret rapport vil blive udarbejdet i løbet af efteråret.

Følgende vandringer blev gennemført:

1)

2

3

4)

5)

6)

Sermilik - Solporten.

Nord om søen, langs slædevejen gennem Ilivnera til Sermilik, langs
fjorden og tilbage gennem Solporten.

"Dødens dal" - Sermilik - Solporten.

Over "Tavse Torben" til "Dødens dal! som forbinder Tasilaq (tidl.
Tassissarisik) med Sermilik. Gennem dalen ned til Sermilik, bestig-
ning af 1250 toppen (tidl. besteget, men af hvem?) langs fjorden og
tilbage gennem Solporten.

Midgårdsgletscheren.

Nord om søen og langs slædevejen til Sermilik og langs fjorden ind til
Midgårdsgletscheren, hvis front nu ligger inden for 16. september glet-
scheren. Tilbage gennem Solporten.

Dragetandsbræen.

Rekognoscering af bræen under Dragetanden - kaldet Dragetandsbræen -
med opstigning gennem det sydligeste af de fire bræfald, og nedstigning
over den nordøstligste af de tre fjeldrygge. Helt øverst på denne fjeld-
ryg eller bræskær fandtes en ypperlig bivouaq - plads med en lille
vandpyt. Skæret hed derefter aldrig andet end Bivouaq-skæret.

Hovedkammen syd for Qaqarssuaq.

To rekognosceringsture blev foretaget.

Den første for at finde en overgang til området sydøst for Qaqarssuaq,
den anden for at finde en rute fra sydsiden til toppen af Qaqarssuaq.
Resultatet af begge rekognosceringer må betegnes som negativt.

Mitigtoq.

Langs østsiden af Qingertivaq til Mitigtoq, pynten mellem Qingertivaq
og Tasilaq. Retur samme vej.





![page4.jpg](/1972/DB-1972-6/page4.jpg)
Følgende bestigninger blev gennemført:

7)

8)

9)

10)

11)

1250.
Bestigning af 1250 ved Sermilik (se tur 2).

Sorttop, Snekuppel og Nordligste Qaqarssuaq.

Med udgangspunkt på Bivouaq-skæret i Dragetandsbræen blev tre top-
pe mellem Dragetanden og Qaqarssuaq besteget. Alle tre toppe ligger
på den fjeldryg, som begrænser bræen i øst og syd. De tre toppe var:
Sorttop, ca. 1530 m, umiddelbart syd for Dragetanden. Ingen tegn på
tidligere besøg.

Snekuppelen, ca. 1450 m, umiddelbart sydvest for Sorttop. Ingen tegn
på tidligere besøg.

Nordligste Qagarssuaq, ca. 1480 m. umiddelbart vest for Snekuppelen
(og nord for Qaqarssuaqs hovedtop). Denne top viste sig at være be-
steget tidligere. Vor første tanke var at dette måtte være Kamelryg-
gen fra 64, men en granskning af 64-rapporten, synes at udelukke
denne mulighed. Men hvem har da været der ??

Napajaq (Napariaq tidl.).

Bestigning ad samme rute som i 64, men med bivouaq i sadlen nord
for toppen.

Top nord for Napajaq.

Toppen nord for Napajaq blev besteget via sadlen nord for Napajaq.
Toppen og tre mindre toppe på graten blev vardesat. Ingen tegn på
tidligere besøg.

"Hvidtop".

"Hvidtop" er egentlig fortsættelsen af og kronen på Svineryggen. Top-
pen ligger på vestsiden af fjorden lige over for Qaqarssuaq. Første
forsøg på bestigning var op gennem bræfaldet lige over for hovedlej-
ren. Bræen var stejl, men ikke egentlig vanskelig. I 450-500 m høj-
de blev faren for islaviner så overhængende - bogstavelig talt - at vi
fandt det klogest at vende om.

Næste forsøg startede med bivouaq et stykke inde i Isdalen og faldt
heldigere ud. Ruten gik op over den store gletscher som flyder ned
midt i Isdalen, og vi kom op i en saddel syd for toppen og derfra
op på toppens snekrone. Der var ikke tegn på tidligere besøg, og vi
byggede varde på et snebart plateau ca. 100 m syd fra højeste punkt.

Nedstigningen til bivouaq'en ad samme rute.

Vi hørte senere fra både Erik og Steen at de havde besteget toppen i 66,
og dette foranledigede os til følgende

HJERTESUK.

Alle vi, som har deltaget i ekspeditioner i Grønland har ofte beklaget os
over, at det er så vanskeligt at finde ud af, hvor udenlandske ekspeditio-

4.




![page5.jpg](/1972/DB-1972-6/page5.jpg)
ner har været. Det er derfor meningsløst, at ikke engang bestigninger fore-
taget af klubbens medlemmer er kendt. Og dette gælder selvsagt særligt
Angmagssalik-området, som er blevet et traditionelt mål for danske eks-
peditioner. Kan vi ikke blive enige om at gå sammen, vi som har været

i dette område, og udarbejde et oversigtskort, hvor alle danske ture og
bestigninger er indført - og så langt som muligt også alle udenlandske
bestigninger. En sådan oversigt, som kunne deponeres i f.eks. Bjergklub-
bens bibliotek, kunne hvert år føres ajour, og ville være til uvurderlig
hjælp for kommende ekspeditioner. Kan vi ikke være enige om at give
fremtidige grønlandsekspeditioner den lille håndsrækning?

Skrevet for gruppen af Per Ole Nielsen.

Dragetanden
Foto: Per Hald

GRØNLAND 1973

Alle der er interesserede i at komme til Grønland næste sommer for at
vandre eller klatre på Øst- eller Vestgrønland inviteres til orienterings-
møde onsdag den 22. november. Mødet finder sted kl. 20 i Badstuestræ-
de 17 hos "The Experiment in International Living", og tanken er - som
de foregående år - at få arrangeret en fællestransport, så at omkostnin-
gerne kan blive holdt nede. Samtidig kan mødet fungere som kontaktmøde
for de grønlandsinteresserede fra begge klubber. Det er, som bekendt,
slet ikke for tidligt at tænke på sommerens ture, når det drejer sig om
Grønland. Alle er velkomne.




![page6.jpg](/1972/DB-1972-6/page6.jpg)
Referater fra Bjergklubben

Sæsonens første møde havde samlet knap 50 medlemmer, og traditionen
tro lød programmet på beretninger om medlemmernes egne ture i somme-
rens løb.

Tom Rishøj indledte med at fortælle generelt om alpingruppens sommer-
træf i Salbitschijen i Schweiz. Træffets 21 deltagere lå i basislejr i 1100
meters højde i et område med mulighed for vandring og klatring i alle
sværhedsgrader.

Efter Tom Rishøjs indledning fortalte Knud Schlosser om deltagernes be-
stigning af Gletschhorn. Det var Knuds første bestigning. Derefter var det
Peter Christensens tur til at fortælle om et forsøg på bestigning af den
vanskelige østvæg på Bergseeschijen sammen med NO. Betegnende for
sommeren i Alperne var det ustabile vejr og denne bestigning måtte da
også opgives, da et uvejr trak op. Så var der billeder fra Chamonix.
Peter fortsatte med at fortælle om klatring på Blaitiere's vestvæg, som
han forgæves havde forsøgt sig med året før. Denne gang kom han og NO
over rutens nøglepunkt "Fissure Brown", og en række glimrende klatrebil-
leder illustrerede, hvordan denne vanskelige lodrette passage blev klatret.
Desværre tvang vejret de to klatrere til retræte inden de nåede toppen.

Kaj Olesen, der var den næste fortæller, havde også været i Chamonix-
området. For at rekognoscere havde han indledt klatringen med normalve-
jen på det imponerende "Petit Dru" (sværhedsgrad IV).

Derefter fulgte vi Kaj på en tur på Nordvæggen af "Pain de Sucre" (60?
isklatring). Så var Kaj og NO klar til nordvæggen på "Petit Dru". På
trods af et snefald, der havde givet anledning til overisning af klippen
startede de på denne meget lange og vanskelige rute (V, 900 m). Turen
tog to døgn med en overnatning lige under toppen. Uheldigvis kunne Kaj
ikke vise billeder fra turen, da han havde tabt sit kamera med filmen i,
men de billeder han havde taget på afstand af bjerget antydede, hvor van-
skelig en rute det er. Kaj fortsatte med billeder fra Salbitschijen, hvor
han også havde foretaget en række avancerede bestigninger. Mest impone-
rende virkede et billede af Gåran fra Lund på en top, der mest mindede
om en flagstang. Her var Kaj klogeligt blevet under toppen, da et kraf-
tigt tordenvejr samtidig kom hen over bjergområdet.

Det vil føre for vidt at komme ind på alle bestigninger, der blev foreta-
get, men det er imponerende, hvor store fremskridt der er sket på klat-
ringens område i de få år alpingruppen har eksisteret. Udover de ekstremt
svære ruter, der er klatret, må man lægge mærke til, at hele 21 medlem-
mer deltog i klatretræffet i Salbitschijen, hvilket viser, at alpingruppen ik-
ke kun er for specialister i sjettegradsklatring, men at andre med mere
moderate kvalifikationer også har udbytte af at deltage.

Endelig må man komplimentere deltagerne i sommertræffet for de glimren-
de billeder, der ledsagede deres beretninger.

Steen Mørup.




![page7.jpg](/1972/DB-1972-6/page7.jpg)
Inden vi skulle til Jugoslavien, fik vi en novices indtryk fra bestigninger i
Brenta. Viveke Goddard (""Bamma") fra Fjeldvandrerklubben havde vovet sig
i højderne og deltog i en tur til Brenta Alta, som blev hendes første tinde.
Meget fornøjeligt fortalte hun om bestigningen og de sære ceremonier, som
foregik efter den vellykkede klatring. Jeg troede, man trykkede i hånden,
når toppen var nået. Her fik vi noget andet at høre, som mindede mere
om svundne tiders kostskoleskikke. Helt igennem meget forfriskende at få
en begynders indtryk.

J.M.
Mere om Bjergklubbens første møde på side 17.

ANMELDELSER

Det britiske forlag "Gaston Alpine Books and West Col Productions" har
startet en spændende bogserie: "The Expedition Library" (General Editor:
Louis C. Baunee).

For os er det særlig interessant, at første bind, der netop er udkommet,
handler om Grønlands mest udpræget alpine område: Staunings Alper. Bo-
gens titel er: "Staunings Alps - Greenland" (undertitel: Scoresby Land and
Nathorst Land) og forfatteren er den skotske bjergbestiger Donald J. Ben-
nett. Han har besøgt området 3 gange og har således et personligt og ind-
gående kendskab til emnet.

Bogen er delt op i en række afsnit: en beskrivelse af Scoresby Land og
Staunings Alper, geografi og gletschere, adgang til området, bjergbestig-
ning i dette, herunder en historisk redegørelse med kronologi over de
foretagne bestigninger og kendte pas, fremtidsperspektiver. Endvidere er
der afsnit om geologi, flora, fauna, og - af særlig betydning for fremti-
dige ekspeditioner - en række oplysninger om transport, ruter, vejrfor-
hold, udrustning og proviant.

Endelig har bogen 3 kort og som tillæg 2 specialkort over henholdsvis den
nordlige + centrale del og den sydlige + centrale del af Staunings Alper.

Som man ser indeholder bogen trods sine kun 120 sider alt hvad der har
betydning for enhver, der på den ene eller anden måde har interesse for
dette område.

Det har ikke været let at skrive denne bog. De rapporter og oplysninger,
der foreligger fra de ca. 20 ekspeditioner i perioden 1950 - 71, er ikke
lige fuldstændige og omhyggelige, men så meget mere beundringsværdigt
er resultatet. Fremstillingen bærer præg af forfatterens omfattende erfa-
ring som bjergbestiger og kendskab til en række områder af Staunings
Alper. De få fejl, jeg har kunnet konstatere, refererer sig fortrinsvis til
udeladelse af visse ekspeditioner og fejlskrivninger af navne. Det sidste
er undskyldeligt og forståeligt og iøvrigt af mindre betydning.

Vigtigere er det, at hans vurdering af bjergområdet som helhed, specielt
ruter, gletschere, bestigninger, vejrforhold, transportforhold (meget vig-

CM





![page8.jpg](/1972/DB-1972-6/page8.jpg)
tigt) etc. efter mine beskedne erfaringer synes fornuftige og rigtige. Hans
samlede bedømmelse lyder således i oversættelse: "Sammenfattende kan
det siges, at Staunings Alper byder klatreren den sandsynligvis bedste
bjergbestigning i Grønland med en række varianter af klatring og bestig-
ning. Der er mulighed for klatring af enhver sværhedsgrad, men det må
dog understreges, at Staunings Alper bør betrædes med den største re-
spekt. Det er bjerge for kvalificerede bjergbestigere og specielt for dem
med erfaringer fra højalpine områder og med evner til at finde ruter,
hvor ingen bjergbestiger har været før".

Bogen er skrevet i et klart og letlæseligt sprog og kan varmt anbefales
enhver interesseret. For den, der forbereder en ekspedition til området,
er bogen yderst nyttig, næsten uundværlig.

Når man gennemlæser ekspeditionslisten for perioden 1950 - 71 må man
som dansker erkende, at dette vor mest alpine bjerglandskab er blevet
"åbnet" og udforsket af bjergbestigere fra andre lande. Det har sine ind-
lysende årsager, men alligevel kan det undre, at kun to danskere i denne
lange periode har besøgt området. Det har navnlig de senere år ikke mang-
let på muligheder for at komme derop eller på kvalificerede danske klatre-
re, men siden 1971 har Mesters Vig, som er den nærmeste og derfor let-
teste indfaldsport til Staunings Alper, desværre været lukket for bjergbe-
stigere. Man må håbe, at denne ikke tilstrækkeligt begrundede og uvenli-
ge indstilling overfor os og vore venner i udlandet må blive ændret, og
der er grund til at tro, at dette vil være tilfældet i de nærmeste år.

Til slut en helt personlig - og måske lidt ubeskeden - bemærkning.

Efter hjemkomsten fra mit andet besøg i Staunings Alper 1957, dvs. på et
tidspunkt, da disse kun var kendt af en meget snæver kreds, vovede jeg
den profeti, at dette bjergområde engang i fremtiden ville blive et efter-
tragtet mål for bjergbestigere fra hele Europa. Denne profeti er forlængst
gået i opfyldelse.

Erik Hoff.

GUDERNES BOLIG er titlen på en bog som bjergklubbens bibliotek har få-
et af Bert Blom, som også har skrevet en kammeratlig hilsen på titelbla-
det. Det er hans debutdigtsamling og "digtene er en samling tanker og
minder i, om og fra bjergene, kalejdoskopisk og globalt betragtet". Bert
Blom er 42 år, snedker af profession og fra Helsingør. I sine digte for-
tæller han om sin første bestigning af livet "hvor turen var planlagt cirka
ni måneder før af entusiastiske forældre, med jordemoderen som bjergfø-
rer,

Blom kommer langt omkring, men først "i Norge besteg jeg Gausta og en
brostensviadukt for øjnene af en dånefærdig pige" og senere bliver det
Skotland, Pyrenæerne og Dolomitterne, hvor han bliver trukket op på Mar-
molada af en fagforeningsfører med "forskrifter om ikke at rane af floraen"
og videre lærte han af bjergføreren "isøksens hug og sving, mens vi snø-
rede en trappe op over fjeldet; brodderne bed i vanilleis, mens han trak

8.




![page9.jpg](/1972/DB-1972-6/page9.jpg)
mig over gletschergræs og kunstfærdige konditorbroer som en bonde sin ko
hjem fra sæteren",

Blom møder Hillary "iført ottekilometerstøvler" og guderne fra Olympos
møder han, ikke mindst Zeus som altid sørgede for at holde sig i form:
"i øjeblikket dyrkede han sin højt elskede yndlingshobby at kappes med sin
bror om at braldre det mægtigste bøvs af med de største bivirkninger".

Bert Blom kalder selv sin bog for alvorlig spøg og mere skal man nok ik-
ke lægge den op til, men forfriskende er det at læse om bjerge skrevet af
en, der elsker dem uden derfor at sætte næsen i vejret som en anden hr.
Matterhorn.

Harry Vedøe.

(Bogen er på 54 sider og koster 18,50 kr. hos forlaget ATTIKA, postboks
7, 8791 Tranebjerg, Samsø).

Kort beretning om en Jåmtlandstur

Fire af Fjeldvandrerklubbens medlemmer havde slået sig sammen om en
let tur med telt til det vestlige Jåmtlands fjelde ("Jernbanefjeldene" som
de noget nedvurderende kaldes).

De fire mødte med ret forskellige forudsætninger med hensyn til en sådan
tur.

V.G.: En af klubbens mest erfarne fjeld- og bjergræve, men aldrig set
Jimtland før.

G.J.: havde foretaget hyttevandringer og skiture i norske fjelde.
I.S.: havde været på skiture (bl.a. trækhundetur) i norske fjelde.

S.L.: havde tidligere gennemstrejfet området på hytteture og teltvandrin-
ger.

Rejsen foregik med tog - Laplandspilen - Semesterbiljet tur/retur Storlien
ca. 395 d.kr., indbefattet sovevogn begge veje. Taxi Storlien-Rundhågen og
retur ialt ca. 60 sv.kr.

Turen startede fra København 14. august (afrejse Malm& kl. 16.20), og den
var planlagt til 10 dage, men på grund af kulde og regn afkortet til 8 dage
på fjeldet.

Vi havde to eenmandstelte og eet tomandstelt, alle tre "Fjållråiven" og til-
fredsstillende. Tre dunsoveposer var fuldt tilfredsstillende, mens en Lama
kunstfiberstoppet pose var utilfredsstillende i det meget kølige og fugtige
vejr.





![page10.jpg](/1972/DB-1972-6/page10.jpg)
Hver enkelt på egen kostforplejning, med mulighed for supplerende indkøb
på fjeldstationerne. F.eks. gik vi på den eneste hele dag med godt vejr
ca. 30 km for at købe en pakke knækbrød og en flaske kogesprit.

Sven Lindow.

Nedenfor følger I.S."' indtryk fra turen.

Vandretur i Jåmtland, med telt og proviant, fra 14.8. - 25.8.72.

1. dag: Ulvåtjårn 6. dag: Gåsen (retur)

2. dag: Sylarna 7. dag: Vindskydd (ved Långtjårn)

3. dag: Sylarna 8. dag: Via Blåhammeren til Rundhå-
4. dag: Gåsån (nedenfor Gåsen) gen. Bil til Storlién.

5. dag: Helags (retur) 9. dag: Tog til Trondheim

10. dag: Retur til København med tog.
Proviant: Tørkost til 3 dage + frysetørret til 6 dage medbragt hjemmefra.

Det er min første tur på fjeldet - i hvert fald om sommeren. Forberedel-
serne er enorme. Sækken bliver pakket. - Der er alt for meget. Væk med
noget af det.

Stadig for meget - den er for tung. Sådan går det 4-5 gange. Nu kan alt i
hvert fald være der - så er spørgsmålet, om jeg kan bære det, men det
vil tiden jo vise. Provianten vil da i det mindste forsvinde undervejs.

1. dag: Vi starter i strålende sol, så det lover jo godt. Vores første dags-
march bliver heldigvis ikke så lang, da vi først er fremme med toget kl.
ca. 10. Hen på eftermiddagen finder vi en god teltplads, og jeg kan gå i-
gang med at pleje mine vabler. Man havde fortalt mig inden turen, at der
ikke var myg på fjeldet på denne årstid! - Myg eller ej - men næste mor-
gen er jeg fyldt med de første 50 insektstik på hvert ben! Et indbringende
møde med fjeldet!!!

2. dag: Morgenvask i jokken - herligt - i hvert fald når det er overstået.
Det er faktisk ret køligt til morgen, men ak -- jeg skulle senere finde ud
af, at det intet var at regne mod, hvad det kan være. Nå - vi fortsætter
nu sydpå med Sylarna som mål. Det bliver en længere tur i dag, men nu
er vablerne ordnet, og sækken er spændt så den sidder som den skal. Alt
er ligesom lettere i dag. Vi når frem i godt humør, og når lige at få tel-
tet op, før regnen bryder løs - for at fortsætte de næste par dage, med
kun få timers ophold ind imellem.

3. dag: ligger vi over, og går en kort tur for i det mindste at få lidt frisk
luft. Det er en vidunderlig fornemmelse at hvile skuldrene lidt. Vi provi-
anterer på Sylstationen og fortsætter friske og udhvilede næste morgen.

4. dag: I aften er det svært at finde en teltplads. Vi leder i næsten to ti-
mer, før vi bliver enige om at telte, hvor vi stillede vor bagage, inden vi
begyndte at lede. Her står vi med hele fjeldet, næsten helt for os selv, og
så kan vi ikke finde en teltplads!! Jeg er dødtræt. Det regner, og nu kl.

10.




![page11.jpg](/1972/DB-1972-6/page11.jpg)
19 er temperaturen helt nede på see - og det kalder man sommerferie!
Tænk, jeg kunne have ladet mine shorts blive hjemme - så havde jeg da
ikke haft dem at slæbe på.

To dage senere bliver vi enige om, at det nu alligevel er et nummer for
koldt. Vi vil ud hurtigst muligt, så vi bryder op og begiver os imod Blå-
hammeren, og vil nå et vindskydd, der ligger på vejen dertil. Denne gang
slår vi ikke teltet op, men bliver indendørs. Kulden er nu så stærk, at

vi har gået med vanter på det meste af dagen. (Og det gør man frivilligt!)
Jeg skal ærligt indrømme, at jeg lo, da jeg fik besked på at tage hue og
vanter med - det gør jeg ikke mere!

8. dag: I dag går vi så ud, og op ad dagen begynder solen ligefrem at
skinne, og skyerne forsvinder, og da vi kommer ned, er det endda så
varmt, at vi kan tage anorakken af. Men nu tager vi altså til Trondheim
og leger luksus-turister resten af tiden, hvilket kun bliver to dage - (selv-
om påklædningen ikke just egner sig til lejligheden!)

Ja, fjeldet viste sig jo ikke just fra sin pæne side, men til gengæld kan
det jo så kun blive bedre næste gang, jeg tager afsted, for at der bliver
en næste gang, det kan der ikke blive nogen diskussion om. Fjeldet har
nu sin egen charme - uanset vind og vejr.

Inge Sassersen.

Petit Dru - Nordvæggen

Efter at have været i Berner Oberland og Urner Alpen kom jeg i slutnin-
gen af juli måned til Chamonix i de franske alper. Efter at have gjort fle-
re fine klatringer, fik jeg lyst til at forsøge på en lidt større sag. Men
der var ikke rigtig nogen at klatre med. Men så kom Kent fra svensker-
nes træf i Dolomitterne. Kent kendte jeg fra sidste års træf i Chamonix -
men jeg havde dog aldrig klatret med ham tidligere. Han havde klatret nog-
le fine ruter i Dolomitterne og var opsat på noget særligt. Med noget sær-
ligt mente han en rute på Dru, som vi havde udsigt til fra vores basis-
lejr i Montenvers. For ham stod valget mellem vestvæggen og syd-øst-pil-
laren (Bonnati pillar). Begge krævende og lange 6. grads ruter. Men jeg
overbeviste ham om, at der er forskel på en 6. grads rute i Vestalperne
og Dolomitterne. I Vestalperne er klatringerne gennemgående mere anstren-
gende og dertil ofte alvorligere på grund af et mere ustabilt klima. Af sto-
re ruter på Dru var der så kun nordvæggen tilbage. Den er 900 m høj og
graderet til 5 under gode forhold, dvs. kun lidt overiset klippe.

Nu er nedturen på Dru lang, anstrengende og svær at finde. Vi besluttede
derfor at klatre normalvejen først, så kunne vi også lære hinanden at ken-
de lidt bedre. Normalruten er "kun" 4. grad og består fortrinsvis af ret
anstrengende riss-klatring. Selv om denne klatring ikke var et mål i sig
selv, blev det en af de fineste ture jeg har gjort i området; idet udsigten
fra Dru mod Mt. Blanc og Chamonix-aiguillerne er aldeles fantastisk. Vi
havde ingen problemer af nogen slags under turen. Vi tilbragte en times

11,





![page12.jpg](/1972/DB-1972-6/page12.jpg)
tid på toppen med at studere de omkringliggende tinder og ikke mindst
forsøgte vi at få et blik ned i nordvæggen - hvor meget is var der, var
det overhovedet muligt at komme igennem? (Det er det ikke hvert år).

Efter at have foretaget ca. 15 abseil a 40 m var vi nede på et bånd, der
førte ud til Charpoua-gletscheren. Da vi havde krydset den meget spræk-
kefyldte og "levende" gletscher var den egentlige nedstigning forbi - den
var lige så svær og anstrengende som vi havde forestillet os. Med hen-
blik på nordvæggen var vi tilfredse med at vi nu kendte nedstigningen - i
tåge og begyndende snefald.

Vi var nu klar til at gå i nordvæggen og ventede kun på fint vejr. - Efter
at have studeret vejrrapporten besluttede vi at tage afsted søndag den 6.
august. Vi startede fra Montenvers ved 16-tiden, idet vi havde planlagt at
bivuakere på rognonen under Dru. "Vi" var imellemtiden blevet til fire -
to reblag. Kent og Roger Mear og NO og mig. Efter en varm og anstren-
gende tur nåede vi bivuakpladsen netop som solen gik ned. Vi indrettede
os så godt som muligt. Ved 2-tiden begyndte vi at røre på os igen - det
gjaldt jo om at udnytte tiden. Den første reblængde i klippen måtte vi da
også klatre ved hjælp af pandelamper. Men snart blev det helt lyst, også
i den dystre nordvæg. Bortset fra den første reblængde foregik de næste
mange reblængder i en isfyldt couloir. Ind imellem ganske delikat, idet
isen vekslede med klippe. Vi tænkte vist alle på, at hvis der var lige så
meget is længere oppe i de stejlere sektioner af væggen, var chancerne
meget små for at komme igennem. Jeg tænkte på at to englændere var
vendt om 2/3 oppe i væggen for kun en uge siden, og at der desuden var
faldet sne for kun tre dage siden. Men vi fortsatte - og overvejede iøv-
rigt på intet tidspunkt at vende om. Det gik støt og roligt opad - vi fulgtes
ad. Efterhånden kom vi op i klippen og det viste sig, at der var sektioner,
hvor der slet ikke var is. Nogle af risserne var iøvrigt svære nok endda.
Cirka midt i væggen var den vanskeligste og mest anstrengende reblængde.
Det var "Fissure Lambert". Det var en 5. grads riss-kamin, og nok me-
re anstrengende end egentlig teknisk svær. Hertil kom at der rent faktisk
var is ind imellem på trinene og grebene. Det var virkelig en kamp. På
de sidste 10 m af reblængden, fik jeg ikke anbragt mange mellemsikrin-
ger - det gjaldt om at komme op, medens kræfterne endnu slog til.

Efter at have rigget en standplads til på en ca. 5 cm bred hylde (der var
kun plads til et ben ad gangen) kom NO op, og fortsatte op gennem en is-
fyldt couloir. Han måtte gå uden steigeisen, da der dårligt var plads til
at tage dem på nogen steder. Imellemtiden var det kommet et fransk reb-
lag i væggen. De var netop nu under os, og deres 1. mand skulle komme
op til mig, medens NO fortsatte. Jeg stod så småt og glædede mig til at
se ham kæmpe. Det giver ind imellem sjove ansigtsudtryk! Men han kom
ubesværet op mod mig - artificielt altså i stiger. Først faldt ordet klatre-
etik mig ind. Men så indså jeg, at han ikke var så tosset endda.

Vi kom op til "Nische des Dru". Passerede "Fissure Martinelli" (idet vi
gik udenom fissure Allain) og kom op til "Westwandsterrasse". Herfra var
der kun 4. grads klatring tilbage. Men det var også rigeligt, idet der var
tale om meget anstrengende riss-klatring, som overalt i denne væg. Det
var efterhånden blevet sent på eftermiddagen og det blev først på aftenen.
Vi måtte indse, at vi ikke kunne nå til toppen på l. dagen. Ved 20-tiden

12.




![page13.jpg](/1972/DB-1972-6/page13.jpg)
blev det så mørkt, at vi måtte finde en bivuakplads. Vi fandt et par små-
hylder, hvor vi kunne sidde to og to. Franskmændene sad et stykke under

os. Kent og Roger sad nogle meter fra os. Vejret var fint, men det betød
også at det blev ganske koldt, men heldigvis blæste det ikke. Efter at ha-
ve klatret uafbrudt i godt 16 timer var vi lidt trætte, så det lykkedes end-
også for mig at sove 11 times tid. Næste morgen kom vi afsted ved 6-ti-

den. Ved 8-tiden var vi ved toppen. Og vi kunne begynde den lange nedtur.

Først ved 17-tiden var vi tilbage i Montenvers efter at have været under-
vejs i nøjagtigt 2 døgn. Vi var meget trætte, men lykkelige over den usæd-
vanligt vellykkede klatring.

Kaj Olesen.

Petit Dru set fra Montenvers.
Foto: Kaj Olesen.

Kullenfører for klatrere og vandrere

Igennem umindelige tider har snakken gået om den Kullenfører, der burde
eksistere. Nu er den her, ja, den har faktisk været at købe i flere måne-
der. Det uundværlige lille værk er resultatet af en kraftanstrengelse, gjort
af en lille håndfuld alpingruppefolk, hvor især Peter Christensens indsats
og initiativ må fremhæves.

Skriftet fremtræder som 44 løsblade samlet i et ringbind, der måske nok
er lidt uhandy i rygsækken, men til gengæld åbner mulighed for supplement.

(Fortsættes side 16.)

13.




![page14.jpg](/1972/DB-1972-6/page14.jpg)
MØDER

DANSK BJERGKLUB

NOVEMBER

Mandag den 6.

Åbent-hus-aften, hvor der diskuteres fotografering i bjergene.
Torsdag den 16.

Stort grønlandsmøde i Virumhallen sammen med Dansk Fjeldvandrerklub,
hvor der bliver lejlighed til at høre alt om sommerens ture til både Øst-
og Vestgrønland.

Week-end'en den 18.-19.

Kullentur, der arrangeres af Henning Knudsen. Tilmelding senest onsdagen
før hos Henning, Skt. Thomas Alle 10, 1824 København V. Tlf. (01) 104411
(kl. 9-16). I forbindelse med denne week-end skal klubbens udvidede hytte
indvies, se side 16.

Onsdag den 22.

Orienteringsmøde om fællestransport til Grønland næste sommer. Kl. 20 i Bad-
stuestræde 17 hos "The Experiment in International Living", se iøvrigt side 5.

DECEMBER
Mandag den 4.
Åbent-hus-aften med tema: Ski, skiudstyr og skiture.

JANUAR 1973
Mandag den 15.
Åbent-hus-aften.

Onsdag den 24.

Planlagt medlemsmøde med Commander M.S. Kohli fra Indien, der viser film
og lysbilleder. Com. Kohli var leder af den sidste indiske Mount Everest
ekspedition. Da enkelte detaljer i programmet endnu ikke er fastlagt, vil
der senere fremkomme nærmere meddelelse.

Week-end'en den 27.-28.

Fællestur på ski, hvis vejret er til det. Detaljer i dette arrangement foreligger
endnu ikke, men hold denne week-end i beredskab til en hyggelig skifællestur.

FEBRUAR

Torsdag den 22.
Generalforsamling. Dagsorden i næste nummer af tidsskriftet.

NB! I denne sæson holdes alle bjergklubbens medlemsmøder i Virumhallen,

Geels Plads 40, Virum. Kl. 20 præcis. Åbent-hus-aftenerne som sædvanlig

i Badstuestræde 17 hos "The Experiment in International Living" ca. 20- 22.
Stof til næste nummer indsendes til

14.




![page15.jpg](/1972/DB-1972-6/page15.jpg)
OG TURE
DANSK FJELDVANDRERKLUB

NOVEMBER
Torsdag den 16.

Kl. 20 i Virumhallen, fællesmøde med Dansk Bjergklub.

Deltagere fra sommerens rejser til Øst- og Vestgrønland beretter.
For at kunne nå igennem det omfattende program starter vi præcis.
Entre 3 kr.

DECEMBER
Søndag den 10.
Fjeldvandrerklubbens juletur.

Klubbens traditionsrige juletur går i år til Tisvilde Hegn. Man kan, alt ef-
ter lyst og evner, deltage i en kortere eller længere tur, med fælles fro-
kost i skoven og om eftermiddagen indendørs hygge og julegløgg.

Medbring: Frokost, stearinlys i stage, krus og 10 kr. pro persona.

Mødested: Tisvildeleje Station kl. 10 (tog fra Kbh. H kl. 8.42) og vi slut-
ter samme sted ved 16-17 tiden.

Turleder: Nina Wagn.

JANUAR 1973
Mandag den 15.
Kl. 20 i Virumhallen. Program følger i næste nr. af tidsskriftet.

JULEDELLER ?

Plejer der at være problemer med juledellerne? - Jamen, hvad så med at
få brændt en 14-15.000 kalorier af i løbet af fire dage mellem jul og nytår.
Det giver en dejlig samvittighed ved julefrokosten og en skøn appetit til
nytårsaften, det kan vi, der har moset rundt ved Dannevirke og på Born-
holm, tale med om. Vi plejer at have det mægtig hyggeligt, så jeg regner
da med, at de fleste, der var med sidste år, også tager med i år, hvor
vi skal til Sydfyn, men der er da også plads til rekrutter. Pladsen er imidler-
tid begrænset, da jeg ikke kan garantere for teltpladser etc., således at vi
muligvis må krybcampere, hvilket har visse vanskeligheder med for eksem-
pel 30 deltagere.

Det vil således ses, at turen i hvert fald delvis improviseres på stedet,
hvorfor man foruden godt teltudstyr også må medbringe en hel del godt
humør og overbærenhed med undertegnede, som ikke er turleder i sædvanlig
forstand, men kun en primus inter pares, som ordner visse praktiske de-
tailler, som for eksempel tilmelding.

Asger Christiansen.

redaktionerne senest 15. december.
15.





![page16.jpg](/1972/DB-1972-6/page16.jpg)
(Fortsat fra side 13)

Foran er ofret et par sider på beskrivelse af den for Kullen karakteris-
tiske klatreteknik. Resten består af klatrebeskrivelser af 74 ruter fra

til på de lokaliteter, der er fuldt udviklede: Klatrekursus II, Carstens
Rende, Testoverhænget, Bjørnen, Åkersberget, Lahebiagrotterne, Kullaman-
dens Dårr, Harrys Hammer, Kleine Zinne, Vandflyvervæggen, Svæveflyver-
væggen, Ribars Tårn, Josefinelust og Babelstårnet. Føreren, der iøvrigt
er rigt illustreret med fotografier, giver således ikke beskrivelse af de
førhen så populære kysttraverseringer, hvilket næppe heller savnes.

Af interesse for klubbens mange vandrere er det første supplement, der
proklameres at foreligge i løbet af meget kort tid. Det omhandler de van-
dringer, der kan foretages på Kullen. Det drejer sig om en ca. 8 timers
tur fra hytten til fyret og retur samt forskellige variationer og afkortnings-
muligheder af denne.

Franke, Dolfi Rotovnik, Harry Vedøe.

Peter Søndergaard.

Hytte- indvielses-fest

En ny milepæl i bjergklubbens historie er nået, eller rettere en pæl, flere
planker, masser af brædder og utallige søm har smukt samlet sig til en
ny hytte oppe på Kullen i Sverrig.

Lørdag den 18. november kl. 18 er hytten efter arbejdsplanen nået til det
punkt, hvor den skal indvies efter alle klubbens regler.

Hertil er det bestyrelsen en udsøgt glæde at invitere alle klubbens medlem-
mer. Festen bliver afholdt i forbindelse med den forlængst planlagte kullen-
klatretur.

Derfor bedes alle, som ønsker transport derop eller har bilplads tilovers,
henvende sig til Henning Knudsen, tlf. 10 44 11 (9-16), som også svarer
på andre spørgsmål angående arrangementet.

At indvielsen skal foregå med pomp og pragt efterfulgt af betagende og u-
forglemmelig underholdning er en selvfølge. Den selskabelige gallamiddag
må man selv medbringe, ligesom bestyrelsen overlader til sine medlem-

mer selv at bestemme årgangen på de selvmedbragte drikkevarer. Men da
aftenen er lang i den mørke november måned, vil der blive sørget for, at
glemsomme eller tørstige sjæle ikke skal gå rådløse rundt imellem fyrre-
træerne. Det bliver altså muligt at købe vin, øl og sodavand indtil en vis
promillegrad.

Hvis nogle af de ældre medlemmer i længere tid har undladt at benytte den
gamle hytte på grund af de snævre pladsforhold, så er der nu aldeles in-
gen grund til at den holder sig beskedent tilbage. Og til nye medlemmer:
Her er en mulighed for at hilse på og komme rigtig "in" i bjergklubben.

16.




![page17.jpg](/1972/DB-1972-6/page17.jpg)
Jugoslavien in memoriam

Jeg ved ikke, om der er nogen der kender den fornemmelse af uendelig
tomhed, der griber en, når man sidder foran et fuldstændig blankt stykke
papir og skal referere et møde - som man ikke har været med til. Det

er der sikkert ikke - men sådan har jeg det lige nu! Den eneste formil-
dende omstændighed er, at jeg var med på den tur, som mødet bl.a. hand-
lede om, og derfor må dette da også nødvendigvis nærmere blive en lille
anmeldelse af turen end af lysbilledforedraget.

Vi - dvs. 6 voksne og 3 børn - havde som et resultat af Bjergklubbens op-
fordring i april-nummeret besluttet at "gøre" Jugoslavien i fællesskab i den
forgangne sommer.

Af praktiske grunde havde vi valgt at holde ud - og hjemtransporten uden-
for programmet. Aftalen var kort og godt, at vi mødtes den 21. juli kl.
12 i Jurjevos havn (Jurjevo er en lille fiskerby ved Adriaterhavet ca. 85
km syd for Rijeka), og bortset fra at Tom og Ulla kom 1 time for sent -
men de havde jo også kun været dernede i de sidste 14 dage, mens vi an-
dre kom med tog og bil direkte fra København - så klappede det perfekt.
Efter at gensynet var blevet behørigt fejret, entrede vi alle de for hånden
værende biler - dvs. 2 - og kørte op til bjerghytten Zavizan. Om så sel-
veste Jesper Fårekylling havde bedt om et lift, havde der ikke været plads
til ham i bilerne, men op kom vi da - og sikke en udsigt. Der lå øerne
Rab, Prvic og Goli Otok svagt lysegrå - ja næsten hvide i det dybblå hav
lige under os. Det føltes som de var ganske nær, og dog har der været
en 20-30 km derned i luftlinie.

Zavisan, som også er meteorologisk station, er en dejlig hytte, hvor vi
tilbragte 3 dage, men overraskende nok var det ret køligt og blæsende i
skærende kontrast til den næsten kvælende varme nede ved havet. Dette
var dog kun en stor behagelighed, når man asede afsted på vandreture og
bestigninger af de omkringliggende toppe. Det var en på sin vis meget be-
tagende og smuk egn, vi opholdt os i; Velebit-bjergene er karakteristiske
ved deres hvidhed. Klipperne er overalt næsten skærende hvide og brydes
med en meget smuk effekt af udstrakte sort-grønne nåleskove. Overalt
støder man på spor af vildsvin, der har rodet jorden op til hele miniature-
bjerglandskaber, og nu og da endog på spor af bjørn, men trods ihærdige
anstrengelser lykkedes det os hverken at se den ene eller den anden, -
selvom det var tæt på: En sen eftermiddag da nogle af os vendte hjem ef-
ter at have besteget Velebits højeste bjerg, Mali Rajinac (1699) blev det
os fortalt, at en mindre gruppe, som vi krydsede på vejen op, var stødt
på en bjørn kun knap 100 m efter at have passeret os. Ak! ja! Men vi
fik dog megen tid til at gå med at snakke om, hvad vi ville have gjort
BVIB ses ses OSV. OSV.

Hanne Rotovnik.

… LÆR





![page18.jpg](/1972/DB-1972-6/page18.jpg)
MONCH ULYKKEN

Den tragiske ulykke på Månch i april, hvor Bent og Carsten Andersen mis-
tede livet, har gjort et stort indtryk i Bjergklubben, og mange har speku-
leret på, hvordan denne ulykke dog kunne ske. Avisernes reportager har
været kortfattede, medens der i Billedbladet har været en længere artikel.

Den officielle rapport fra politiet i Schweiz er nu kommet til Danmark, og
Steen Andersen har været så venlig at udlåne den til klubben. Vi gengiver
her uddrag af rapporten til orientering for Bjergklubbens medlemmer.

Rapporten består af en redegørelse fra SAC's redningstjeneste, afhøring af
føreren og de overlevende samt en kort konklusion.

Bjergfører Alois Jåchl, der driver en privat bjergskole i St. Johann/Tirol
havde sammen med de 5 deltagere i turen været en uge i Ortler-området,
og man var nu taget til Berner Oberland for at foretage bjergbestigninger
der. Mandag den 24. april startede gruppen tidligt om formiddagen fra
Jungfraujoch og gik på ski op til obere Månchjoch for derfra at bestige
Månch over sydøstgraten. Skiene blev deponeret ved foden af graten, og
man dannede et fælles reblag i førerens 40 m lange 8 mm reb, således
at et tysk ægtepar fulgte efter føreren; derefter kom en ung hollandsk pi-
ge og til sidst brødrene Andersen med Bent som sidste mand.

Nogen tid efter at opstigningen var begyndt, mødte man et hold, som havde
været på toppen og fik af dem at vide, at graten på det sidste stykke var
noget overiset. Man fortsatte imidlertid opad sydøstgraten, efter at have
taget steigeisen på, indtil man nåede fortoppen, der danner forbindelse mel-
lem en snegrat og selve topgraten. Fra denne fortop kunne føreren ved at
gå ca. 20 m frem overbevise sig om, at graten videre frem var stærkt
overiset, og man besluttede derfor at vende om. Medens føreren sikrede,
gik holdet atter ned ad det første stejlere stykke i retning mod snegraten.
Bent nåede snegraten i sikkerhed, men da Carsten var 2 - 3 m fra sneen
snublede han i sine steigeisen og styrtede ned til højre over Månchs stejle
sydflanke. Ved dette styrt blev de tre næste i rebet, der stod på det stej-
le gratstykke, også revet med ud over sydsiden. Omtrent samtidig miste-
de også Bent sit fodfæste og blev revet med. Føreren sprang straks ned
over nordvæggen og standsede 6 - 7 m under graten, men blev af rebholdets
vægt igen trukket op til kanten. Her lykkedes det ham at stemme imod kan-
ten og derved bremse de andres fald. Imidlertid bevirkede et skævt træk i
rebet langs den hældende gratkant, at rebet rutchede 40 - 50 cm nedad og
derved blev skåret over af de skarpe iskrystaller på graten. Bjergføreren
styrtede et stykke ned ad nordvæggen, men blev hængende i den dybe sne,
medens alle de andre styrtede ca. 300 m ned ad sydsiden. Føreren klatre-
de op igen og hentede hjælp på Jungfraujoch. Da hjælpen kom frem viste
det sig, at det tyske ægtepar var i live, medens Bent og Carsten Andersen
og den hollandske pige var blevet dræbt øjeblikkelig.

Rapporten slutter således: "Efter vor mening drejer det sig her om en hæn-
delig bjergulykke. Alle deltagerne med undtagelse af Carsten Andersen var

medlemmer af den tyske eller østrigske bjergklub. De havde allerede sam-
men foretaget adskillige bjergture og kendte alle hinanden. Om ulykken kun-

18.




![page19.jpg](/1972/DB-1972-6/page19.jpg)
ne tænkes undgået med et kraftigere reb, ved at der var blevet hugget trin
eller anbragt isskruer, kan vi ikke bedømme. I ulykkesøjeblikket har føre-
ren sikkert gjort det eneste rigtige, og han har også ved den efterfølgende
redning hjulpet på forbilledlig måde. Hvis han også var styrtet, havde det

sikkert ikke været muligt at redde ægteparret Hau-Neumann."

Til denne rapport har vi i bestyrelsen ønsket at knytte en kommentar. Vi
ønsker på ingen måde at skabe nogen form for debat, for det vil ikke tje-
ne noget formål. Men det er vor opfattelse, at det er rigtigt klart at på-
pege hvilke fejl, der er begået, for at forebygge en ulykke af tilsvarende
karakter.

Der er begået i hvert fald følgende 5 fejl:

1. 6 mand i eet reb er i hvert fald på denne rute klart for mange. Det er
formentlig kun forsvarligt at gå så mange i eet reb på nogenlunde flad
gletscher med spaltefare, men i hvert fald ikke hvor der foreligger ned-
styrtningsrisiko i et omfang som her.

2. Der bør i ethvert reblag, bortset fra tomands reblag, altid være flere
erfarne end uerfarne. Her var 2 erfarne (Jå&chl og Bent) og 4 helt eller
delvis uerfarne. Carsten var uerfaren. Den hollandske pige havde kun
3-1 års erfaring. Det tyske ægtepar var efter udtalelser, Bent har
fremsat i et brevkort til Michael Davidsen, uerfarne i at gå med steig-
eisen.

3. Man bør aldrig gå 4 samtidig på et så udsat sted, men kun een ad gan-
gen med behørig sikring bagfra.

4. Man må aldrig nøjes med et 8 mm reb, men bør altid bruge 11-12 mm
reb, især når der er mange i rebet.

5. Der er ikke taget tilstrækkeligt hensyn til lokale folks udtalelser om vej-
ret og forholdene på ruten.

Umiddelbart inden redaktionens slutning har jeg modtaget følgende brev sig-
neret af landsretssagfører Uffe Vilstrup:

"Bestyrelsen for "Direktør Otto E. og Sigrid Andersens legat" har på for-
anledning af et af legatets bestyrelsesmedlemmer, landsretssagfører Steen
Andersen, vedtaget til minde om Carsten og Bent Wittgren Andersen at
tildele Dansk Bjergklub et beløb stort kr. 30.000,-.

Beløbet bør fortrinsvis anvendes til gavn for Klubbens arbejde med instruk-
tionskurser, specielt vedrørende færden i sne og is."

Med brevet fulgte en check på det nævnte beløb.

22,





![page20.jpg](/1972/DB-1972-6/page20.jpg)
Det var helt uventet og aldeles overvældende. Bjergklubben skylder legatet
en varm og hjertelig tak for den smukke gave. Vi synes i bestyrelsen det
vil være rigtigst at oprette et legat for pengene. Et legat, der skulle bæ-
re Carstens og Bents navne. Den årlige afkastning skulle så bruges efter
de retningslinier, der er skitseret i brevet. - Hvordan vi end griber sa-
gen an rent praktisk, så vil vi i hvert fald gøre alt hvad vi kan, for at
disse penge skal blive til gavn og glæde for klubben.

Det er så mærkeligt at tænke sig, at det er den forfærdelige tragedie på
Månch, der berørte os alle så dybt, der er baggrunden for dette. Men
det vidner hos Steen Andersen om en så positiv indstilling overfor Bjerg-
klubben og en så livsbekræftende holdning, at det må aftvinge den dybeste
respekt.

Vagn Bjerre Christensen.

AFD. VEST

PROGRAM

Lørdag den 11. november kl. 19.30.

Billeder fra Alpin gruppes klatretræf i Urneralperne og enkelte billeder
fra vandringer og klatring i Oberengadin og Bergell, Schweiz.

Fredag den 8. december kl. 19.30.

Der vises dias fra en tur til Korsika.

Fredag den 19. januar kl. 19.30.

Denne aften, bliver der vist billeder fra Jotunheimen, og vi får også lej-
lighed til at stifte bekendtskab med området omkring Hestbræpiggen, som
måske ikke er så kendt, og hvor man kan færdes i mange dage uden at
træffe andre mennesker.

Da det endnu ikke er lykkedes bestyrelsen at finde et egnet mødelokale,

vil der senere blive udsendt meddelelse om, hvor møderne finder sted.

Hvis man ikke skulle få denne meddelelse, kan man i tiden lige før mø-
det få besked på tlf. (06) 12 96 30 eller om aftenen på tlf. 17 66 92.

Kirsten Sarbæk.
FLYNDERSØTUR I SOMMERSOL
Tredie gang er lykkens gang! De otte medlemmer af Afdeling Vest, som

deltog i traveturen om Flyndersø 19. august oplevede det lyngklædte, ku-
perede hedeterræn i sommersol. De to foregående år har regnen silet ned.

Det var igen i år Anne Marie og Anners Dahl (Skive), der stod for arran-

gementet. Allerede lørdag aften indledtes med hyggelig sammenkomst i de-
res hjem på Norgårdsvej. Vi så dejlige lysbilleder fra sommerferier på

20.




![page21.jpg](/1972/DB-1972-6/page21.jpg)
fjeldet. Men det vestjyske område, vi konfronteredes med dagen efter,
kunne dog fint måle sig med højderne.

På sin egen måde afspejlede Hjerl Hede et stykke historie, som vi tog med os
på turen langs søen, gennem krat, over bakker og vidder med strittende
lyngbuske. Vi gjorde ophold i den gamle landsby og fortsatte over heden
til vadestedet, som man skal have lange ben for at kunne soppe igennem
uden at smide bukserne eller også blive våd.

Flyndersø.
Foto: Gordon Albøge.

Egeskov fulgte. Og jeg kan ikke lade være med at tænke på, hvor skønt det
ville være at trave her i september-oktober. Hvorfor egentlig ikke lægge en
tur på den årstid også, så vi fik de gyldne farver at se. Hvis fjeldvandrer-
ne ville være med, kunne vi nok arrangere både en lyng- og en løvfaldstur.

Anners og Anne Marie rejser sikkert til Grønland sidst på året og vil så
ikke være i stand til at hjælpe os med næste tur. Men hvad om for eksem-
pel fjeldvandrerne gik i aktion for at føre traditionen videre på fjerde år.
Vi fra Bjergklubben skal nok møde op.

Et sådan fællesarrangement kunne måske danne grundlag for bedre eller ret-
tere nærmere samarbejde i fremtiden. Iøvrigt er jo begge klubbers arran-
gementer åbne til gensidig benyttelse. Det er blot sjældent, vi ser de jyske
vandrere. I er velkomne næste gang vi annoncerer noget.

Margrethe Eli.

21.





![page22.jpg](/1972/DB-1972-6/page22.jpg)
Prisundersøgelse for udstyr

Et af Fjeldvandrerklubbens medlemmer, Poul Villien, har i anledning af
årets Grønlandsrejse foretaget en prisundersøgelse, og vi bringer neden-
stående nogle sammenlignende priseksempler på de mest gængse udstyrs-
genstande.

Spejder Sport Månsson Friluftsmag.
Sovepose
NF Combi de luxe 655 529 561
Dunjakke
Egger de luxe m. hætte 445 433 -
Telte, Fjållråvens
Termo G 66 695 551 581
Termo Expedition 1055 795 841
Klatresæk, Fjållråven 87 65 -
Astro tæppe 82 71 -
Isøkser
Stubai, Nanga Parbat 215 162 184
Liggeunderlag
Carrymate (lille) 42 41 -
Fjållråven 92 73 -

Priser pr. 1/5 1972 i danske kr.

Rabatordninger:

Spejder Sport yder 5% bonus på alle køb til Fjeldvandrerklubben og herud-
over 5% ved køb for over 2.500 kr., 7% over 4.000 kr. og 10% over
5.000 kr.

Månsson giver 3% på køb over 2.900 kr. og 5% over 4.350 kr.

Friluftsmagasinet (Malmø) har følgende rabatsatser:

5% over 145 kr. 10% over 435 kr.
12% over 1.450 kr. 15% over 4.350 kr.

(I priserne fra Friluftsmag. er der taget hensyn til disse rabatter).

Vi har bedt Spejder Sport A/S kommentere opstillingen, og direktør
Christoffersen svarer:

Når der tages hensyn til kursdifferencer, importafgift, bonusordning og ra-
bat ved større køb, vil man konstatere, at der er varer Spejder Sport er
endog væsentlig billigere med, og andre som Spejder Sport er dyrere
med, - og det sidste er selvfølgelig beklageligt.

Da det ikke skyldes, at vi tjener særlig meget på disse varer, men at an-

dre bruger dem som lokkevarer, har vi ingen chancer for at sælge dem til
samme priser.

22.




![page23.jpg](/1972/DB-1972-6/page23.jpg)
Vi vil hellere foreslå, at man betragter problemerne under eet, og vurde-
rer, hvad man egentlig får for pengene.

I Spejder Sport får man den rigtige vejledning (også selvom man køber et
andet sted). Samarbejdet med Fjeldvandrerklubben er til gensidig fordel
(interview'et i Berl. Tid. var arrangeret af Spejder Sport), "rygsækprøve-
udlejningen", demonstrationsaftenerne, 4 forretninger med samme service
i vore 4 største byer osv. - - men vigtigst er vel nok, at udvalget er
langt større i Spejder Sport, og dette giver mulighed for en sammensæt-
ning af udrustningen, der gør den samlede udgift væsentlig mindre.

Til slut bør vel også bemærkes, at det er forskellige "slags" forretninger
- med vidt forskellig service og udvalg - man har sammenlignet, - og vi
håber selvfølgelig, at flest mulig synes, at vi har valgt den rigtige linie.

Dansk bjergskole - et forsøg

I sommer blev der nede i Alperne gjort et forsøg med at undervise dan-
skere i den teknik og viden, som fordres når man gerne vil bevæge sig i
bjerge udenfor de afmærkede stier.

I det efterfølgende vil jeg redegøre for ideen og de tanker, der lå bag det-
te forsøg.

Initiativet til denne aktivitet var mit og hele ansvaret for at det forløb ef-
ter hensigten var mit og Dansk Bjergklub havde således ikke noget med
arrangementet at gøre, men bjergklubbens bestyrelse var naturligvis på
forhånd blevet orienteret og rådspurgt.

Tilbudet om undervisning var altså givet til danskere, der ikke i forvejen
havde nogen særlig viden om bjergbestigningens elementære teknik. Nogle
vil antagelig finde det overflødigt med en sådan indsats, når der nu i for-
vejen allerede eksisterer udmærkede bjergskoler i Alperne, i Norge og
Sverrig. Hertil vil jeg sige, at hvor de udenlandske skoler ofte er base-
ret på store hold, hvor der erfaringsmæssigt går megen tid til spilde
med "at vente på de andre", var det min tanke, at man med små hold,
som man hele tiden var sammen med, kunne opnå en mere direkte person-
lig kontakt og derfor en mere effektiv instruktion.

Yderligere ville jeg, i modsætning til de almindelige bjergskolers hytte-
og hotelagtige atmosfære, tilstræbe en ekspeditionsform, idet en basistelt-
lejr skulle være det væsentligste udgangspunkt for aktiviteterne.

Og hvor de store bjergskoler nødvendigvis må fastlægge deres program
mange måneder i forvejen og ofte holde sig til et ganske bestemt lokalt
område, var det meningen hos os, såvidt det var muligt, at tage hensyn
til personlige ønsker om et bestemt område. Ligesom det vejrmæssigt
kunne være en fordel at have biler til rådighed, så basislejren forholds-
vis hurtigt kunne placeres et andet sted, hvor vejret så ud til at være
bedre.

23.





![page24.jpg](/1972/DB-1972-6/page24.jpg)
De områder som blev besøgt var iøvrigt Zermatt, Léåtschental, Grindel-
wald og Gross Glockner. Som medarbejder havde jeg Allan Scharff, som
ingen sikkert vil benægte, er en af de dygtigste og eleganteste klippeklat-
rere herhjemme, når han er i topform. Da Allan i juli måned sagde sit
job op som sølvsmed hos Georg Jensen, var han årsagen til at jeg, trods
det sene tidspunkt, hvor de fleste mennesker forlængst har planlagt deres
ferie, kunne lade projektet løbe af stabelen.

Når denne form for undervisning i bjergbestigningens ABC er betegnet som
et forsøg, skal det forstås sådan, at ingen herhjemme har nogen egentlig
erfaring med, hvordan en undervisning i Alperne skal lægges tilrette, så
den bedst mulig tilfredsstiller en dansk mentalitet. Der er altså nu opnået
et erfaringsgrundlag, som der kan bygges videre på.

Forøvrigt mener jeg at enhver indsats herhjemme - stor eller lille, om
den er udført gratis eller for penge - for at formindske den risiko, der
givet er ved at færdes i bjerge, bør imødeses med velvilje.

Harry Vedøe.

LØST OG FAST

St. Bededagsferien - 18. /19./20. maj 1973.

Jo, du har set rigtigt! Det er i St. Bededagsferien maj 1973, at Dansk
Fjeldvandrerklub påtænker en flerdages vandring på eller omkring en del
af "den gamle hærvej". Da denne som bekendt er beliggende i det "mør-
ke" Jylland, søger vi kontakt med medlemmer, som har kendskab til dis-
se områder eller eventuelt har et bedre forslag til en vandring og kunne
tænke sig at være med i planlægningen.

Gransk hjerte og nyrer!! - Jeg håber at modtage en masse ideer.

Ruth Bøge Andersen,
Stordyssen 14, 2730 Herlev.
Telf. (01) 94 16 02.

Konditionstræning.

Lederen af tidligere sæsoners gymnastik, Harry Vedøe, har bedt redaktio-
nen gøre opmærksom på, at der i år af Bjergklubben arrangeres konditions-
træning, hvilket er meget mere spændende end gymnastik, men vist nok det
samme. Træningen er allerede i fuld gang. Den foregår hver onsdag kl.
19.30 på Gasværksvejens skole og er en meget billig fornøjelse, kun ca.
kr. 2,00 pr. gang, for at dække leje af gymnastiksalen. Her er altså en
mulighed for at undgå, at maskineriet ruster helt sammen i vinterens løb.
Henvendelse til Harry Vedøe på tlf. EV 36 51.

24.




![page25.jpg](/1972/DB-1972-6/page25.jpg)
På vandreveje gennem Schweiz.

Schweizisk Turistbureau i København (Vesterbrogade 6 D, 1620 Kbhvn. V,
tlf. (01) 12 52 51) har tilsendt en brochure med titlen "Auf Wanderwegen
durch die Schweiz". Den fortæller om 6 vandreruter på tværs gennem
Schweiz; de 5 i retning øst-vest eller omvendt, een fra nord til syd.
De spænder helt fra Bodensee i øst til Genéve i vest, og fra Basel til Lugano.
Der er altså mulighed for lavlands-ruter i nord og egentlige pasruter i
syd, eller kombinationer. Hver især er de lange nok til en hel ferie. Det
må være herligt at krydse Schweiz til fods. Er der ikke nogen, der vil
prøve det og komme hjem og fortælle os, hvordan det forløb? Alle nær-
mere oplysninger gennem det schweiziske turistbureau.

Billigt til salg.

Et par schweiziske, aldrig brugte, tur-skistøvler "Raichle Pilot Touring"
str. 43, sort Gallo-juchtenlæder, dobbelskaftet, højprofil vibramsål sæl-
ges for kr. 150,-.

Et par "Henke" bjergbestigerstøvler str. 5 (cont.) brunt ru læder udven-
dig, profilsål, næsten ikke brugt sælges for kr. 75,-.

Henvendelse: Harry Vedøe, Frederiksberg Alle 40, tlf. Eva 3651.

Annonce.
Fjållråvens telt, Termo Attac, fra 1970 sælges for 300 kr.
Henvendelse: H. Boye Nielsen, tlf. (01) 88 35 75.

Bjergbestigning i Japan

Et hold danske bjergbestigere er inviteret til Japan i efteråret 1973. Hvem
og hvormange er ikke endnu bestemt. At det bliver en fantastisk oplevelse
på alle måder, er der ingen grund til at tvivle på.

Så skulle der et eller andet sted i Bjergklubben være nogle, som drømmer
om eventyr i det fjerne østen, så er her måske en mulighed for at få den |
virkeliggjort. Da rejsen foretages på charterbasis er faktisk alle, som ba-
re vil se eller vandre rundt i Japan meget velkomne til at lade høre fra
sig.

Oktober måned er valgt, da japanerne har ønsket at vise deres bjerge i |
den smukkeste måned og i det behageligste klima. |

Har du lyst og tid - og råd? Det første er meget vigtigt nu. Pengene af-
hænger faktisk af, hvormange vi kan fylde i en flyvemaskine. Altså er lys-
ten der, så ring eller skriv til mig, Harry Vedøe, Frederiksberg Alle 40,
1820 København V, tlf. EVA 3651 og lad os tale mere om det.

25.





![page26.jpg](/1972/DB-1972-6/page26.jpg)
Ingolf Fjeld — Sydvæggen

En grønlandsekspedition af en speciel karakter befinder sig i øjeblikket på et
vidt fremskredet planlægningsstadium og skal løbe af stabelen i juli-aug. 1973.

Det drejer sig om den Dansk-engelske Østgrønlands Ekspedition 1973 (Ingolf
Fjeld Sydvæggen). Denne ekspedition består af et sammensat dansk-engelsk
hold klatrere, 7 danskere og 2 englændere. Ekspeditionens særlige karak-
ter skyldes, at det udsøgte mål, Ingolf Fjeldets sydvæg, er en klatring af
helt alpin karakter.

Hvis du var med til Bjergklubbens sidste aften med egne medlemmer i Virum
Hallen for nylig, blev du sandsynligvis glædeligt overrasket over at høre om de
mange klatreture danske klatrere har fuldført i den forgangne sommer. Der kan
således konstateres en væsentlig fremgang indenfor dansk klatring, og vi har
ment at denne fremgangslinie burde fortsætte i vore egne bjergområder i Grøn-
land, og således opstod ideen om en ekspedition til sydvæggen på Ingolf Fjeld,
2560 m, beliggende på Grønlands østkyst, 150 km nord for Angmagssalik.

Som bekendt blev Ingolf Fjeld besteget for første gang sidste år af en gruppe
kroatiske bjergbestigere: 50 reblængder i 49, 59 og 6?, 60 timers anstrengende
klatring - og det var tilmed den letteste rute til toppen. Nu vil en gruppe klatre-
re fra Alpin Gruppe forsøge at bestige den 1600 m høje sydvæg, også kaldet "Pi-
laren". Gruppen består af NO, Peter Christensen, Kaj Olesen, Tom Rishøj, Erik
Jansen (læge) og Dolfi (leder) samt 2 englændere, der deltager som gæster.

Der er tale om virkelig vanskelig klatring. De første 1200 m har en gennemsnit-
lig hældningsvinkel på 832-879 og rummer reblængder af friklatring i sværheds-
graderne 60-607 samt artificielle passager af A1-A3-. De sidste 400 m til top-

pen er mere humane med hældningsvinkel 607-709 og sværhedsgrader af hoved-

sagelig 39-40 samt passager af 50.

Selve klatringen er beregnet til at skulle vare ialt 9 dage. De første 1200 m vil
tage 6 dage, de sidste 400 m 1 dag og nedstigningen er beregnet til 2 dage. En
klatring af denne karakter fordrer overnatning i hængekøjer i væggen.

Det er planlagt, at der skal arbejde 2 reblag i væggen på samme tid. Et reblag
med 2 mand skal være "eksprestoget", der baner vejen for "godstoget", der be-
står af 3 mand, som bringer materiel og proviant op. Der vil således ialt være
5 mand beskæftiget i væggen, mens 4 vil være "jordpersonel" i beredskab.

Det er en kendsgerning, at en sådan ekspedition er forbundet med store udgifter,
hovedsagelig til indkøb af klatreudstyr (500 bolte, 15 reb, 200 karabiner, hænge-
køjer, bivuaktelte) og andet teknisk udstyr (walkie-talkies). Det er imidlertid be-
grænset, hvor megen støtte man kan forvente at få udefra, da der her er tale om
en gruppe klatrere uden gode forbindelser, der åbner alle fonds og større kasser
Vi vil gerne med små midler være med til at indlede en ny epoke for grønlands-
ekspeditioner.

Det er vor hensigt at lave et postkort med billede af Ingolf Fjeld sydvæg, og vi
håber at du vil være med til at gøre ekspeditionen mulig. Prisen er kr. 10,- pr.
stk., som bedes indbetalt på ekspeditionens giro-konto nr. 213669. Kortene vil
blive afsendt fra Angmagssalik ved ekspeditionens begyndelse.

Dolfi Rotovnik.

26.




![page27.jpg](/1972/DB-1972-6/page27.jpg)
INGOLF FJELD 2560m

Ingolf Fjeld

Foto: Dolfi Rotovnik

27.





![page28.jpg](/1972/DB-1972-6/page28.jpg)



