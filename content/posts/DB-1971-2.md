
---
title: "Dansk Bjergklub 1971 nr. 2"
date: "2022-10-29"
draft: false
tags: ["1971"]
thumbnail: /1971/DB-1971-2/page1.jpg
---

![page1.jpg](/1971/DB-1971-2/page1.jpg)
re

c
w=
N
2
2
2
i
D
£
É£
m
af
W
<
|
.





![page2.jpg](/1971/DB-1971-2/page2.jpg)
BESTYRELSE

V. Bjerre Christensen - Formand
Hyldevangen 4, 2630 Tåstrup
01 9949 59 (kl. 17 - 19)

Peter Franke - Sekretær
Kjeldgårdsvej 6, 2890 Hareskov
01 88 05 88, lok. 275

Harry Vedøe - Bibliotekar
Frederiksb.allé 40, 1820 Kbh. V
EV 36 51

Mogens P. Olesen
Asnæsvej 30, 4400 Kalundborg
03 51 19 18

Hanne Werner
Stubbedamsv. 93B, 3000 Helsingør
03 21 40 05 (aften)

KASSERER

Henning Knudsen
Bagsværd Hovedgade 99, 12B
2880 Bagsværd

01 10 21 44 (kl. 9- 16)

AFDELING VEST

Kirsten Sarbæk
Niels Bjerresvej 27
8270 Højbjerg

Anners Dahl - Formand
Norgårdsvej 50 B

7800 Skive

Skive (0751) 198 (kl. 14 - 17)

ALPIN GRUPPE

Dolfi Rotovnik
Snemandsvej 1A, 2730 Herlev
01 94 87 94

UDRUSTNINGSDEPOT

Leif Christensen
Sæbjørnsvej 12, 2880 Bagsværd
01 87 32 00

HYTTEFORVALTER

Henning Knudsen
Bagsværd Hovedgade 99, 12B
2880 Bagsværd

01 10 21 44 (kl. 9- 16)

REDAKTION

Mogens P. Olesen
Asnæsvej 30, 4400 Kalundborg
03 51 19 18

Jens Middelboe

Immortellevej 8, 2950 Vedbæk
01 89 03 56

Redaktionens adresse:
Immortellevej 8, 2950 Vedbæk

TRYK

Bruhns Bureau
Stengade 41, 3000 Helsingør
03 21 23 28

TIDSSKRIFT FOR DANSK BJERGKLUB
21. årgang nr. 2 februar 1971.
Udgivet af Dansk Bjergklub, Hyldevan-
gen 4, 2630 Tåstrup. Postkonto: 79 858.
(Sektion af "Osterreichischer Alpenve-
rein!"),

INDHOLD

Kommende møder ..….............…
Mødereferat ....

Anmeldelser 2... eereeneee
Mountaineering in California ......
Læserne skriver

Rabatordning på bus og bane
i Østrig .....sererrer04…

Klatringer på Kullen ............. 12
AR NES serugesee venn 3
.… 14
Forsikring .......200000001422…. 17
EL og Et 4 re reen JR

Dansk- Engelsk Ekspedition
Krydsning af Grønlands
Indlandsis 1971 4.6000004 4058405 44 79

Breer 07

Forside:

"El Capitan", Yosemite National Park,
Californien, U.S.A.
Foto: Bent Bagger.




![page3.jpg](/1971/DB-1971-2/page3.jpg)
KOMMENDE MØDER
Vi minder om generalforsamlingen onsdag den 24. februar kl. 20 i Søpa-

villonen. Dagsordenen var aftrykt i nr. 1 af tidsskriftet.
Efter generalforsamlingen vises film, hvis tiden tillader det.

Til mødet den 29. marts er der en programændring. Det har vist sig, at
Thomas F. Hornbein, som deltog i den store amerikanske Mount Everest
ekspedition i 1963, for tiden er i København. Det er lykkedes klubben at
få ham til at komme og fortælle om sine oplevelser på verdens højeste
bjerg. Han har som den første i verden sammen med Willi Unsoeld fore-
taget en traversering af Mount Everest med opstigning over vestkanten og
nedstigning ad ruten over sydpasset. Vi behøver vist ikke at sige mere
for at gøre det klart, at der venter klubbens medlemmer en helt usædvan-
lig aften.

ÅBENT-HUS-AFTENERNE

Torsdag den 11. februar og onsdag den 17. marts.

KULLEN-TUR.

Årets første Kullen-tur bliver som tidligere annonceret week-end'en 13/14
marts. Tilmelding sker ved henvendelse til Harry Vedøe, som ordner det
videre fornødne (se hans adresse og telefonnummer forrest i bladet).

De efterfølgende Kullen-ture bliver:

24/25 april
8/9 maj og
19/20 juni

Der vil senere fremkomme meddelelse om, hvor tilmelding sker.

MØDEREFERAT

Torsdag den 7. januar afholdtes ekstraordinært møde i Søpavillonen, hvor
Alastair Allan talte om sine ekspeditioner til Hindu Kush i Afghanistan.

Mødet blev den bedste tænkelige start for bjergklubbens forårsprogram.
Alastair Allan viste sig som en særdeles veloplagt, inspirerende for-
tæller, fuld af lune, og da Hindu Kushområdet med sine mange tinder
over 7.000 m højde i naturskønhed stod mål med fortællerens formåen,
var der ikke noget at sige til, at de mange fremmødte blev holdt i ånde
fra første til sidste minut.

Vi fulgte ekspeditionen ind i et endnu uudforsket område i Hindu Kush,
hvor bestigningen af vanskelige tinder blot afslørede endnu flere mulighe-
der, der ventede på at blive taget op. Vi fik et indtryk af de vanskelig-




![page4.jpg](/1971/DB-1971-2/page4.jpg)
heder og strabadser ekspeditionen måtte igennem, men blev i rigt mål og-
så delagtiggjort i de muntre oplevelser. En del af ekspeditionens opgaver
bestod i at indsamle etnografiske observationer, og herigennem fik vi et
indtryk af de livsvilkår, den lokale befolkning lever under i disse barske
områder, hvor tuberkulosen er en svøbe. Formentlig lidt uden for det
planlagte program fik Alastair Allan foræret en 12-årig kone, der nu går
og venter på sin bjergbestiger.

På turen tilbage fra Hindu Kush lagdes vejen forbi en gigantisk Buddha hug-.
get ud i klippen af munke, der har måttet være kompetente bjergbestigere.
Var dette et fantastisk menneskeværk, viste naturen sig som en ikke min-
dre fantastisk bygmester, der havde skabt nogle forunderlige soda-søer
med dæmninger af sodakrystaller.

Helt igennem en vellykket aften, hvilket også kom til udtryk ved det sær-

deles langvarige bifald, der blev Alastair Allen til del. Tom Rishøj.

På klubbens Lapplandsaften den 25. januar fortalte Hans Nelsitter på tunge-
færdigt svensk om sit Lappland, som han føler noget særligt for. Man
mærkede en kærlighed og entusiasme, som må være mere end professio-
nel. Selvom billedmaterialet nok viste landskaberne fra deres mest smilen-
de side, så vi, at den svenske turistforening også godt tør vise regnvejrs-
billeder. Der var billeder af både "Nalle", som Nelsåter selv havde mødt,
og som han betegnede som ufarlig i almindelighed, og af de mindre rov-
dyr, myggene. "Det finns medel mot myggen" forsikrede han; men denne
Lapplandsulempe blev heller ikke fortiet.

Aftenen var godt besøgt, og vi kunne glæde os over, at en del af Fjeldvan-
drerklubbens medlemmer havde fulgt invitationen til at deltage i vores mø-
de. Hans Nelsåter sluttede med en gennemgang af nyt kortmateriale, som
lover godt, og fremvisning af en nyudviklet rygsæk, som specielt har in-

teresse for de Lapplandvandrere, der har brug for den helt store sæk.

Stålsmaradalsbræen
og Østlige Riingstind
(Vestjotunheimen)

Foto: Steen Mørup.





![page5.jpg](/1971/DB-1971-2/page5.jpg)
ANMELDELSER

Mountain nr. 13, januar 1971, er kommet, og for rigtige bjergbestigere
er Mountain simpelthen det tidsskrift, der er værd at holde. Det udgives af
Youth Hostels Association (England and Wales), udkommer hver anden måned,
og et årsabonnement koster £ 1.15.0 (overseas). Redaktionens adresse er:
Mountain Magazines Ltd., 102a Westbourne Grove, London W.2, England.

Vil man vide noget om, hvad der sker inden for bjergbestigning på et in-
ternationalt plan, er det i Mountain, man skal søge. Hvert nummer inde-
holder et væld af informationer delt op efter lande og bjerggrupper. Der-
til kommer mange gode artikler, som f.eks. i nr. 12 en meget spænden-
de og realistisk artikel om den engelske ekspedition, der i sommeren 1970
gennemførte den fantastiske bedrift at bestige Annapurna gennem syd-væg-
gen. Maurice Herzog og Louis Lachenal drømte ikke om, at det nogensin-
de ville ske, da de i 1950 foretog førstebestigningen af Annapurna under
uhyre vanskeligheder.

Fra nr. 13 skal nævnes en beretning af englænderen Andrew Ross: An
Arctic Odyssey. Det drejer sig her om erobringen af det også blandt
danskere så eftertragtede Ejnar Mikkelsen Fjeld, som det lykkedes Ross
og 3 venner at nå frem til og bestige i sommeren 1970. Samme beretning
rummer dog en stor trøst for eventuelt skuffede danskere: Det fremgår
udtrykkeligt, at Ross og hans hold ikke var på toppen, idet et fotografi,
der gengives i Mountain, viser en "summit obelisk", der ikke blev beste-
get.

Mountain holder sig gennemgående til 4 emner: Mountain Information, Eks-
peditions- og turberetninger, Equipment notes og New books. Desuden brin-
ges læserbreve. Det er altså et rent bjergbestigerblad - med mange og
fremragende fotografier - og ih, hvor er det godt!

Hanne Rotovnik.

Mario Fantin: Montagne de Groenlandia. 367 s. Tamari editori, Bologna
1969.

Forfatteren skænkede sidste år klubben et eksemplar af bogen og det synes
naturligt at omtale den udførligt - ikke blot af denne grund, men navnlig
på grund af bogens emne: Grønlands bjerge.

Lad mig straks nævne, at jeg ikke forstår italiensk, og at det derfor er
med nogen betænkelighed, at jeg anmelder en bog på dette sprog. Med
forhåndskendskab til emnet er det dog muligt at danne sig et almindeligt
indtryk af bogen og enhver med interesse for den grønlandske bjergverden
vil have stort udbytte af at fordybe sig i den. Ikke mindst det overvælden-
de billedmateriale (269 fotografier og ca. 30 kort!) er et studium værd.

Fantin begynder med en oversigt over den grønlandske geografi, indlands-
isen, bjergene (herunder en værdifuld oversigt over 22 bjergområder med
angivelse af de højeste bjerge) stednavne og klima. Så følger et kapitel




![page6.jpg](/1971/DB-1971-2/page6.jpg)
om flora og fauna samt et om befolkningen - altsammen med et væld af
detaljer.

Bogens ene tyngdepunkt er en detaljeret gennemgang af Grønlands geografi-
ske - og naturligvis navnlig den alpinistiske - udforskning. Han nævner så
godt som alle kendte bjergbestigerekspeditioner i kronologisk rækkefølge helt
op til Guido Monzino's slæderejse i 1969, hvorfra omslagsbilledet stammer.

Det andet tyngdepunkt er en righoldig antologi bl.a. af beretninger fra bø-
ger om befolkningenog her har danske bidrag fået en smuk placering med
Jørgen Meldgaard, Jette Bang (2 afsnit) og Aage Gilberg. Beretninger om
bjergbestigninger dominerer som naturligt er dette afsnit med ikke mindre
end 93 separate afsnit. De er uddraget af bøger, dagbøger, tidsskrifisar-
tikler og rapporter, mange på flere sider. Blandt disse beretninger er der
dog mange, der kun har med landets udforskning at gøre. Her optræder
en lang række personer, der har gjort en stor indsats i Grønlands udforsk-
ning, Nansen, Peary, Mylius Erichsen, Knud Rasmussen, Courtauld, Paul
Emil Victor m.fl. Der er dog ikke nogen klart gennemført systematik i
bogens opbygning på dette område, men det er ikke væsentligt. Man kunne
have ønsket et sagregister, men det er forståeligt, at forfatteren af plads-
hensyn har givet afkald herpå, og selv uden et sådant er det ikke vanske-
ligt at orientere sig i bogen.

Med dette værk foreligger det første forsøg på en samlet fremstilling af
udforskningen af den grønlandske bjergverden med en rigdom af detaljer,
som gør bogen lige værdifuld for den historisk interesserede som for
den, der planlægger ture til Grønland. Det er imponerende, at en udlæn-
ding, der ganske vist ved selvsyn har oplevet Grønland på mange rejser,
men som ikke forstår dansk og derfor har været afskåret fra at studere
danske kilder, har været i stand til at skabe dette værk. Det er uundgåe-
ligt, at der er fejl og udeladelser (således savner man bl.a. Lauge Koch's
og Eigil Knuth's navne i antologien) i et så omfattende værk, men det
svækker ikke dets store betydning.

Billedværket er som nævnt meget omfangsrigt og af stor værdi i sig selv;
ikke mindst de af Geodætisk Institut optagne luftfotografier er af stor skøn-
hed. De mange kort er klare og veltegnede, men her har det øjensynligt
knebet med at få alle ekspeditioners ruter med, hvilket nok skyldes mang-
lende eller mangelfuldt kildemateriale.

Bogens største "fejl"! er vel nok den, at den er skrevet på italiensk. Hav-
de den været skrevet f.eks. på engelsk, ville den have været tilgængelig
for en langt større kreds og derfor også fået større udbredelse, hvad den
afgjort fortjener. Endvidere kan det naturligvis siges,, at bogen burde
være skrevet af en dansker, men f.eks. med dansk tekst havde den ikke
kunnet udgives uden betydelige tilskud og således have lidt under samme
"fejl" som Fantins.

Danske bjergbestigere skylder forfatteren stor tak for denne bog.

Det kan nævnes, at samtlige kort er udgivet separat under titlen "Atlan-
te Alpinistico Della Groenlandia". Den koster Lire 6000 - den store bog
Lire 14.000, men medlemmer af bjergklubben får vist rabat.

Erik Hoff.




![page7.jpg](/1971/DB-1971-2/page7.jpg)
Sturm/Zintl: "Sicheres Klettern in Fels und Eis".

Sturm og Zintl har begået en bog om klatring i klippe og is. Dens sigte
må fortrinsvis være rettet mod begyndere, dvs. i denne sammenhæng klat-
rere, der ikke er fortrolige med de mange tekniske hjælpemidler, som
moderne klatreteknik kan tilbyde. Som sådan må man sige, at den opfyl-
der sit mål. Hovedvægten er lagt på illustrationer - mest fotografier. Dis-
de er store, overskuelige og særdeles instruktive. Efter at have læst bo-
gen grundigt har man på fornemmelsen, at man ved hvad det drejer sig
om. Er man ikke så tysk-kyndig skal man ikke lade sig afskrække. Man
kan sagtens få noget ud af bogen endda. Desuden er sproget kortfattet og
let, så den kan være en god anledning til at friske det tyske lidt op. Et
enkelt suk: afsnittene der omhandler teknisk klatring, specielt anvendelsen
af stiger, er ikke så let gennemskuelige. Det er faktisk ret svært at få et
klart billede af, hvad der foregår. Men helhedsindtrykket er stadigvæk en
let og god indføring, for den der så småt er begyndt at sysle med de man-
ge hjælpemidler, en klatrer i dag kan benytte sig af.

Kaj Olesen.

Cathedral Rocks og El Capitan, Yosemite Valley. Foto: Bent Bagger
Mountaineering in California

Bent Bagger

Selv om ordet mountaineering direkte oversat betyder klatring i bjerge,

bruges det her i en betydning, der omfatter både fjeldvandring og bjergbe-
stigning.




![page8.jpg](/1971/DB-1971-2/page8.jpg)
Grunden til denne mere omfattende betydning kan måske bedst ses ved en
omtale af nogle af forskellene mellem forholdene i Californien og forholde-
ne i de europæiske alper.

Den væsentligste mountaineering i Californien finder sted i Sierra Nevada
i den østlige del af staten. Kæden har en længde på ca. 400 miles og har
ti toppe over 14.000 fod (ca. 4.200 m), heriblandt den højeste top i de 48
sammenhængende stater Mt. Whitney, 14495". (Som et kuriosum kan det
nævnes, at der i Rocky Mountains findes ca. 60 toppe over 14.000" kulmi-
nerende i Mt. Ebert 14431' ). Sierra Nevada er ca. 60 miles bred og da
ryggen med de højeste punkter (Sierra Crest) ligger ca. 10 miles fra den
østlige fod, får man en temmelig lang "approach", når man som vi kom-
mer fra vest. Da samtidig Sierra Nevada er tyndt befolket og der ingen
hytter findes, sætter det sit præg på turene: Når man er ude, skal man
regne med at klare sig selv hele tiden også i nødsituationer. Til gengæld
ligger området i bekvem afstand - 4-6 timers kørsel fra San Francisco og
6-8 timer fra L.A., så det var simpelt at arrangere weekend-ture, og
det blev da også hyppigt gjort. F.eks. havde den gruppe, jeg tilhørte,
Peak Climbing Section, Loma Prieta Chapter, Sierra Club, ture hver an-
den, tredie uge året rundt. Til overflod var man som regel begunstiget af
fint vejr, kun i regnperioden november-marts var vejret ustabilt. Vejret
var faktisk så godt, at man altid sov under åben himmel, kun hvis man
var pessimist, riggede man en bivouak til. Til gengæld for udsigten til
stjernerne og trætoppene måtte man så finde sig i, at man kunne risikere
at få besøg af bjørne, der søgte efter føde. Vore rygsække hang altid i
passende højde i træerne om natten!

Stemningen på en sådan tur kan måske bedst illustreres med en trip-rap-
port fra en tur til Alta Peak (Elev. 11204/ ) 11-12. november 1967 ("Scree"
vol 1, no. 12, dec. 1967):

"The primary purpose of this trip -- climbing Alta Peak in two days in-
stead of one -- was not realized. However, the secondary purpose --
bidding farewell to the summer climbing season (note date of trip. BB)
-- was accomplished in a most satisfactory fashion. The party consisted
of (ten names. BB) (hereinafter referred to as the Sundries), and the
Johnson Clan.

"we left Wolverton Meadow parking lot at more or less the appointed
time (mostly more) and meandered along the three-mile stretch to Panther
Cap. Here the party basked in the sun while some of the Sundries scaled
a small knob below Panther Peak. As we started along the mile or so
remaining to our camp at Merton Meadows, we were joined by Jim and
Laura Wells: Jim pointed out Sawtooth Peak on the Great Western Divide,
which was the goal of his trip on an earlier weekend.

"After lunch at Merton Meadows we headed along the trail to the summit
some two miles further on. The summit was cold and windy, but the view
of the Divide, the Kaweahs, the Sierra Crest, etc were ample reward.
Both going to and from we could see numerous deer browsing in Alta Mea-
dows and environs. On returning to the camp we supped and spent an enjoy-
able evening doing a slow spin around the fire. The night was calm and
disturbed only by a deer wandering through the camp.




![page9.jpg](/1971/DB-1971-2/page9.jpg)
"On Sunday morning we breakfasted late and headed down the trail in two
groups. The Johnsons went off to examine some airplane wreckage on the
ridge just below Panther Peak, while the Sundries made a side trip to the
Watchtower. Here we idly enjoyed the sun, scenery, and company for an
hour or so and then headed back down the trail to the cars and an early
start home."

Endnu en forskel på Californien og Europa er den måde hvorpå ruter klas-
sificeres. I Europa bruger man en klassifikation, der går på en rutes
gennemsnitlige sværhedsgrad, hvorimod man i Californien angiver rutens
maximale sværhed. Klasserne er: Class 1 - Hiking. Any footgear is suitab-
le. Class 2 - The terrain gets rougher. Proper footgear, such as rubber-
soled shoes are desirable. Hands are occasionally used for balance. Class
3 - Handholds and footholds are used. The exposure or difficulty is such
that many climbers may wish to be belayed. Class 4 - Ropes are used for
belays by almost all. Pitons may be desirable for anchoring belayers.
Class 5.0, 5.1, ... 5.9 - Increasingly difficult piton-protected climbing.
May eventually expand to 5.10, 5.11, etc. Class Al, A2,..., A5. Increa-
singly difficult artificial-aid climbing. (Kilde: A Climbers Guide to the
High Sierra, Sierra Club, San Francisco 1965). Såfremt en rute indeholder
både strækninger, der klatres frit, og strækninger, der kræver artificiel
klatring, angives begge. Den eneste europæiske rute, jeg kender den cali-
forniske klassifikation på, er Eiger Nordwand, der angives til 5.7, A1
(Harlin 1962). Ruterne på El Capitan i Yosemite Valley har klassifikatio-
ner i området 5.8,A3 til 5.9,A4, f.eks. er Nose Route 5.8,A3. Enkelte
ruter på El Capitan er blevet klatret helt frit, f.eks. East Buttress (5.10).

Sierra Navada er gennemvævet af et net af trails, der strækker sig tusind-
vis af miles gennem bjergene. Det mest kendte, og derfor også mest benyt-
tede, er John Muir Trail, der gennemløber det meste af Sierra Nevada på
langs fra Happy Isles i Yosemite Valley i nord til Whitney Portal ved Mt.
Whitney i syd, en strækning på ialt 222.6 miles. John Muir Trail er så
hårdt benyttet, at der sine steder er slidt en knædyb rende i græsset. Ved
tøbrudstid er det da John Muir Ditch. De fleste øvrige trails løber øst-vest
langs floderne og mange af dem ender i John Muir Trail, således at det er
muligt at tage kortere afsnit af trail'et uden at skulle gennemtrave alle 220
miles. Alle trails er velafmærkede og beskrevet i f.eks. "Starr's Guide to
the John Muir Trail ..." (Sierra Club, San Francisco 1967 eller senere).
Hele området er selvfølgelig kortlagt, og man kan få udmærkede USGS kort
i 1:62500 (1 inch - 1 mile) eller 1:24000 (1 inch = 2000 feet), hvorpå alle
trails er afsat. Man behøver således ikke at være stedkendt for at finde
rundt.




![page10.jpg](/1971/DB-1971-2/page10.jpg)
LÆSERNE SKRIVER

Redaktionen har tit ønsket sig, at læserne ville deltage mere aktivt i tids-
skriftet igennem at udtrykke deres meninger uopfordret. Til dette nummer
har vi fået et brev, som trykkes nedenfor. Vi håber på flere, eventuelt
også kommentarer til dette.

HVORFOR ?

Ja, så er den 3. klub for bjerg-fans i Danmark på vej til at blive en re-
alitet. Ifølge Berlingske Tidende af 3.1.71 er de første skridt taget til
dannelsen af Dansk Bræklub og man kan ikke andet end undre sig.

I forvejen har vi som bekendt Dansk Bjergklub og Dansk Fjeldvandrerklub,
nu kommer altså Dansk Bræklub - og så mangler vi såmænd bare, at der
også dannes en Dansk Tindeklub, for at det skal være fuldendt.

Og hvad er det så, der får bjerg-, fjeld- og bræ-interesserede 'danskere
- ialt vel en ca. 500 stk. - til at føle et så stor svælg imellem sig, at

de ikke kan være medlemmer af een og samme forening? Jo, det må jo

være sådan, at bjergbestigere vil bestige bjerge, fjeldvandrere vil vandre
i fjelde og bræ-folk vil gå på bræer. At det altsammen er uløseligt for-

bundet med hinanden, og at det ene som oftest forudsætter det andet sy-

nes at være uden betydning for de forskellige grupper.

Personligt tror jeg, at det er vor hos os selv så højt besungne individua-
lisme, der er skyld i denne bevidste gruppering. Vi super-individualister,
der kun vil være os selv, ikke vil ligne andre, der bevidst stræber efter
at udskille os fra mængden på den ene eller anden måde, vi vil sandelig
da heller ikke indordne os under en stor gruppe, hvor vi eventuelt ville
forsvinde i mængden, eller hvor vi frygter ikke at kunne få lov til at væ-
re medbestemmende - og hvad gør vi så? - Det nemmeste selvfølgelig -
vi danner bare vores egen forening.

Hvorfor kan vi dog ikke blive enige om at melde os ind i een og samme
forening? Tænk hvad der kunne spares i tid og penge, hvis der kun skul-
le føres eet medlemskartotek, kun skulle udsendes eet blad, osv. Det vil-
le da være helt naturligt, om alle danske bjerg/fjeld/bræ-bestigere /vandre-
re/klatrere tilhørte samme forening, der jo meget let kunne deles op i
interessegrupper, sektioner - eller hvad det end måtte kaldes. Rent orga-
nisationsmæssigt ville vi da også stå meget stærkere som een forening,
der ville blive større mulighed for deltagelse i internationale sammenkom-
ster, for kontakt og inspiration medlemmerne imellem - og såmænd også
for evt. økonomisk støtte. Ja, tænk om danske bjerginteresserede engang
fik mulighed for optagelse i Dansk Idrætsforbund og dermed fik del i den
støtte andre idrætsgrene har mulighed for at få. Desuden vil en stor for-
ening også have flere midler til at betale gode foredragsholdere med, og
dem har vi brug for i vort bjerg-, fjeld- og bræløse Danmark.

Da Dansk Bjergklub er den ældste af de eksisterende klubber, ville det jo

nok have været naturligt, om de senere opstående havde tilsluttet sig den-
ne, men da de altså ikke har gjort det, må vi prøve at kigge lidt nærmere

10




![page11.jpg](/1971/DB-1971-2/page11.jpg)
på os selv og spørge:

HVORFOR kom de ikke til os? Er vi for kedelige? for eksklusive? for
eensidige? - Når de andre ikke er kommet til os, lad så os gå til dem!

Og lad os så samles under eet og samme flag - ikke nødvendigvis Dansk
Bjergklubs, eller Dansk Fjeldvandrerklubs, eller Dansk Bræklubs - måske
et helt fjerde.

Hanne Rotovnik.

RABATORDNING PÅ BUS OG
BANE I ØSTRIG

Gennem medlemskab af OAV har man mulighed for at opnå rabat på trans-
port med de østrigske jernbaner og busser. En betingelse for at få pris-
fordelene er imidlertid, at forskellige forhold er i orden. For det første
skal man naturligvis kunne fremvise et gyldigt medlemskort til OAV med
kvittering for kontingentindbetaling, men derudover skal man også have et
særligt rabatmærke, kaldet VAVO-Marke. Dette mærke koster i øjeblikket
Sch. 6,00 og gælder for samme tidsrum som OAV-medlemskortet. Rabat-
mærkerne får man fat i ved henvendelse til klubbens sekretær.

Fornøjelse af rabatordningen får man kun på visse strækninger, som er
anført i den af de østrigske alpeforeninger udgivne Verkehrsbuch, som
udkommer hvert år. Det kræves ligeledes, at billetterne købes på bestem-
te steder i Østrig. Som eksempler fra den seneste udgave af Verkehrs-
buch kan nævnes, at der ydes rabat på 46 forskellige ruter med udgangs-
punkt i Innsbruch. En 20% reduktion gælder ligeledes for et meget stort
antal busruter. I Tirol kan rabatbilletterne købes i Innsbruch og ni andre
byer.

Interesserede kan henvende sig til sekretæren og få nærmere oplysninger
hos ham,

11





![page12.jpg](/1971/DB-1971-2/page12.jpg)
KLATRINGER PÅ KULLEN

Vores Kullenfører er af tekniske grunde udgået denne gang, men kommer
igen senere. I stedet for har vi optaget et herligt billede fra Vandflyver-
væggen, hvor Peter Christensen dyrker elegant Abseil.

Foto: Peter Søndergaard Larsen

12




![page13.jpg](/1971/DB-1971-2/page13.jpg)
AFD. VEST
MØDEPROGRAM FOR FORA ET

Onsdag den 10. marts:

Gertti og Jørgen Jørgensen er erfarne alpinister. De vil fortælle om ski-
løb og vinterbestigning i Silvretta-området og på Monte Cevedale.

Fredag den 16. april:

Generalforsamling.

Efter generalforsamlingen viser Peter Pearson billeder fra England og
fra sine vandre- og klatreture i Skotland. Hvis Peter fortæller med sam-
me ildhu, som han klatrer, har vi en god aften i vente.

Onsdag den 12. maj:

På sæsonens sidste aften vil der blive vist film.
Alle møderne finder sted på Thors Mølle kl. 19.30.

REBTEKNIKMØDER

13. marts:

Rebteknik kl. 13-16.

Kl. 16 instruktion i løbetræning.
17. april:

Rebteknik kl. 13-16.
Kl. 16 fortsættelse af instruktion i løbetræning.

12. juni:
Rebteknik kl. 10.

Orienteringsløb kl. 15. Nærmere besked om startsted hos Ester eller
ved rebteknikmødet.

Alle rebteknikmøder finder sted på hopbakken i Dyrehaven ved Århus.

KULLEN OG BAD SEGEBERG.

Kullentur den 30. april:

Denne dato påtænker vi at afholde en afdeling Vest Kullen-tur med ind-
lagt begynderkursus i klatring samt evt. en vandretur, hvis der er inter-
esserede hertil.

Bad Segeberg den 6. maj:
Klatretur til Klettergarten ved Bad Segeberg.

En tur til Kullen kan gøres for ca. kr. 90,- og en tur til Bad Segeberg
for ca. kr. 50,-. Priserne er beregnet for 4 mand pr. bil.

13





![page14.jpg](/1971/DB-1971-2/page14.jpg)
TILMELDING TIL KULLEN-TURE FRA AFD. VEST.

Medlemmer af Afd. Vest bedes bemærke følgende om tilmelding til fælles-
turene til Kullen m.v.:

Fremover vil Ester Skov, Egebjergvej 105, 8220 Brabrand sørge for fæl-
les tilmelding til Kullen-ture og andre arrangementer. Sidste frist for til-
melding er en uge før den pågældende tur finder sted.

Tilmeldingen skal mundtligt eller skriftligt indeholde de oplysninger, som
gives i følgende eksempel:

1. Jeg ønsker at deltage i Kullen-tur den............-

2. Jeg ønsker transport/Jeg har bil til 3-4 personer ialt.

3. Jeg ønsker overnatning i telt eller hytte/Jeg har 2-mandstelt.

4. Jeg ønsker kun at deltage, såfremt der bliver mulighed for at få trans-
port.

5. Jeg kan tidligst starte fradag kl.../lørdag kl....

Hvis man ikke har modtaget besked fra Ester om at arrangementet er i
orden, må man selv kontakte hende senest den dag, man skal afsted.

BREER

Kortfattet orientering om

Breen, gletscheren, dens tilblivelse, bevægelser og struktur.

Overalt på jorden, hvor der findes bjergplateauer i en højde af ca. 2000 m
over havet, finder man evig sne og dermed grobund for breer.

Hvis vi i et sådant område har stor nedbørsmængde i form af sne, og tem-
peraturforholdene er sådanne, at snesmeltningen ikke kompenserer for den
tilførte snemængde, vil der kunne opstå en bre.

Skal man skitsere en bre, kan man skære et snit gennem den. Øverst fin-
des et lag sne af tykkelse fra 0 til over 10 m alt efter årets nedbørsmæng-
de. Derunder er der et 60 m tykt lag sprød is, kaldet blåis, dannet ved at
de øverste lag sne er sammenfrosset af sommerens smeltevand. En 60 m
issøjle skaber et tryk nedefter, der bevirker at islagene under bliver plas-
tiske og dermed flydende. Denne flydende ismasse er betingelsen for at
breen kan bevæge sig, at der skabes revner i breen, afstødes isbjerge ved
polerne m.v.

En bre vil oftest opstå i en dal eller anden fordybning i terrænet, hvor
sneen og isen har opnået den fornødne tykkelse.

14




![page15.jpg](/1971/DB-1971-2/page15.jpg)
Er breen opstået i en dal uden afløb af nogen art, er den som iagttagelses-
objekt egentlig uden dybere interesse for andre end glaciologer, idet der
ingen bevægelse finder sted i den plastiske ismasse, efter at den har ud-
fyldt hele dalbunden og dermed ej heller i den overliggende kappe. Er der
derimod afløb til lavereliggende fjeldområder, vil den plastiske is blive
trykket gennem afløbet og flyde nedefter, idet den vil følge afløbet og fyl-
de dettes ujævnheder helt ud, hvorved der er dannet det, vi kalder en
brearm.

Det er disse brearme, der oftest har vor interesse, idet de er typiske ve
je op til breplateauet og idet det er i disse de typiske sprekkedannelser
finder sted.

Afgørende for hvorledes sprekkerne opstår, er isens bevægelsesretning og
hastighed, forstået derhen, at når ovennævnte komponenter ændres, er det
den plastiske masse, der påvirkes først. Den porøse 60 m tykke skorpe
er ikke i stand til at assimilere sig med omgivelserne i samme grad som
underlaget, og revner og sprekker opstår derved. Inde ved dalsiderne er
friktionen mellem klippe og is særlig stor. Isens hastighed er derfor min-
dre ved kanten end ude på midten og der dannes sprekker i breranden.
Det er typiske sprekker, der går fra breranden i en bue indover og op-
over breen. Disse sprekker forekommer hyppigst i det område af breen,
der ligger nedenfor snegrænsen (den linie, der bestemmer, hvor afsmelt-
ningen af sne og is for et år er større end den tilførte snemængde) i det
såkaldte afsmeltningsområde og grunden hertil er nok den, at isen, der i
dette område har et konvekst tværsnit, bevæger sig skråt ned mod dalsi-
derne, således at friktionen her bliver ekstra stor.

Disse tendenser til sprekkedannelser kan modvirkes eller forstærkes af
andre komponenter, af hvilke en del her skal nævnes:

1. Et fald i dalbunden, hvor isen arbejder sig frem, vil medføre, at den
plastiske is øger sin hastighed. Da iskalotten ikke kan følge med, op-
står der yderligere tværsprekker.

2. Kommer der derimod et fladt stykke dalbund eller denne endog hæver
sig i isens bevægelsesretning, vil den plastiske is hastighed nedsættes,
og de opståede sprekker klemmes sammen igen. Er det en voldsom
stigning, vil isen kunne brydes op i høje tårne og vældige formationer.
Der vil her ofte være virkelig gode muligheder for isklatring.

3. Indsnævres dalen, bliver isen presset sammen, hastigheden nedsættes
ovenfor indsnævringen, hvor eventuelle sprekker sammenpresses, hvor-
imod isen nedenfor indsnævringen, hvor der igen sker en udvidelse, vil
få stor øget hastighed og tværsprekker.

4. Hvis dalen udvides stærkt, vil den sprøde is ikke følge den plastiske ud
i kanterne og der opstår længdesprekker. I terrænet fra indsnævring til
udvidelse er det ret farligt at passere, idet sprekkerne her øges på
begge leder.

5, Ligger der en længdegående ryg i dalbunden presser denne isen op og
der opstår længdesprekker.

15




![page16.jpg](/1971/DB-1971-2/page16.jpg)
6. Sving i dalen medfører tværsprekker i yderranden, mens isen på inder-
siden hobes op med isformationer til følge.

7. I "Gletschertungen" (den forreste del af breen) vil friktionen med dal-
bunden give sprekker vinkelret på kanten rundt.

8. Til sidst skal her omtales "Bergschrund". Hvis faste fjeld stikker op af
isen, vil der på læsiden af bevægelsesretningen opstå en bred sprekke
fra klippe til is. Disse er ofte både brede og dybe.

Mange af disse årsager til sprekker må man mærke sig, når man går på
isen, idet sprekkerne ofte er dækket af sne. Kan man regne sprekkernes

bevægelsesretning ud, kan man jo altid gå på tværs heraf, hvorved der er
mindst fare for at falde igennem.

I tilgift til sprekker må man tage sig i agt for "Jøkelbække" og "Vass-
huller".

Det første fænomen er dannelse af smeltevandsbække på isens overflade
men under sneen. De er ret ufarlige, men ret så ubehagelige at stikke
et ben ned i.

Det andet fænomen kan være noget alvorligere. Der er her tale om et hul,
vandet har banet sig gennem isen til bunden af breen. Siderne i et
sådant "Vasshul" er glatte og rundet af vandet, hvorfor ting tabt herned
fortsætter helt igennem isen uden ophold. Man kan ikke af omgivelserne
se, hvor disse fænomener opstår, bortset fra at de forekommer hyppigst
i afsmeltningsområdet.

Forholdene på breen og dermed faremomenterne for dem, der færdes på
den, veksler stærkt med årstiderne og sneforholdene.

Henimod foråret og sommeren smelter sneen på de nederste dele af breen
og den rene is "blåisen" bliver synlig. I august, september er blåisområ-
det størst og der er flere åbne sprekker end på noget andet tidspunkt af
året. Om efteråret falder der atter sne på isen. Den første sne falder el-
ler fyger naturligvis ned i sprekkerne, men noget bliver siddende i kanten
i vindsiden og efterhånden lukkes sprekkerne af en snebro. Denne er ger-
ne solid inde ved kanten i vindsiden, men kan blive ret tynd i læsiden.

Der er store variationer fra år til år, når det gælder snebroernes bære-
evne. Det afgørende er sneens konsistens og mængde. Endvidere kan den
dominerende vindretning ændres fra år til år.

Omkring årsskiftet er snebroerne ofte ret dårlige, fordi snemængden end-
nu ikke er så stor, men især fordi sneen ofte er løs og tør og dermed
dårligt bindende (det samme gælder ved bygning af snehuler).

I februar øges snemængden gerne og i marts-april begynder solvarmen
at pakke sneen ved at smeltevandet fra de øverste lag flyder igennem og
fryser de nedre lag til is. Herved styrkes broerne og i maj-juni bærer
de bedst.

Når man færdes på isen, kan man se på broerne om de er solide og gang-

16




![page17.jpg](/1971/DB-1971-2/page17.jpg)
bare, eller om man skal finde andre overgange. Hænger broen i en bue
nedad, må den betegnes som usikker, hvorimod en opadhvælvende bro

trygt kan benyttes.

Dette skal kun være en introduktion til den, der vil begive sig ud på en
bræ for første gang. Træder man varsomt og er godt forankret i et tov-
hold på en 4-5 mand er farerne ved en brætur ikke store og man kan
trygt nyde denne helt vidunderlige oplevelse.

Anners Dahl.

FORSIKRING

Som det fremgår af Dansk Bjergklubs tidsskrift 1970 nr. 4, er alle med-
lemmer af OAV automatisk omfattet af en særlig Unfallsfiiårsorge, som kan
yde støtte i forbindelse med ulykkestilfælde i bjergene. Denne støtte er ret
beskeden og ikke en forsikring i egentlig forstand. Det tilrådes derfor af
OAV, at man tegner en tillægsforsikring, og gennem forsikringsselskabet
HEIMAT i Wien har OAV arrangeret en kollektiv ulykkesforsikring. Denne
har to former:

A. Sch. 10.000 ved død
Indtil - 30.000 ved invaliditet
- == 5.000 til redningsomkostninger
- - 2.000 til lægeudgifter (førstehjælp)
Præmie: Indtil 1 måned Sch. 53,50
-… 3 måneder - 107,00

B. Sch. 10.000 ved død
Indtil - 20.000 ved invaliditet
= " 5.000 til redningsomkostninger
Præmie: Indtil 1 måned Sch. 22,40
-… 3 måneder - 44,70

For hver person kan tegnes indtil 4 forsikringer, hvorved naturligvis for-
sikringssummerne bliver tilsvarende større

Hvis medlemmer af Danske Bjergklub, som samtidig er medlemmer af
OAV, ønsker at tegne en sådan tillægsforsikring, skal det ske gennem
klubben, der er Sektion Dånemark under OAV. Henvendelse sker til klub-
bens sekretær, som vil tilsende medlemmerne anmeldelsesblanket til en-
ten den ene eller anden form for forsikring. I denne forbindelse kan det
bemærkes, at sygekasserne i et vist omfang dækker udgifter i forbindelse
med tilskadekomst og sygdom i udlandet samt hjemtransportudgifter, men
der er for sygekassernes dækning en undtagelse for deltagelse i bjergbe-
stigning og ekspeditioner. Udgifter i forbindelse med bjergvandring skulle
dog være dækket.

Når anmeldelsesblanketten er udfyldt og tilbagesendt til klubben ledsaget
af præmiebetaling, er forsikringen gældende. Bemærk at tegningen skal
ske gennem klubben; det er. altså ikke meningen, at man skal henvende
sig direkte til HEIMAT i Østrig. Hvordan præmieindbetalingen nærmere
skal foregå aftales med sekretæren.

i Rå





![page18.jpg](/1971/DB-1971-2/page18.jpg)
LØST OG FAST

Bjergbestigere fra midten af forrige århundrede.
Foto: "Alpinismus in Bildern".

Definition af en bjergbestiger.

Fra et ca. 100 år gammelt værk om Alperne citerer vi: "Af en anden
Natur ere Bestigningerne af de skyhøje, snebedækkede, vanskeligt til-
gjængelige og derfor kun sjeldent betraadte Alpetoppe. Disse ere forbe-
holdte Bjergvandrernes Udkaarne. Ikkun Videbegjærlighed og begeistret
Trang til Forskning, den hellige Drift, som ledede en Forster, en
Alexander von Humbolt, en Clapperton, Barth, Vogel og Livingstone, en
Franklin, Ross, Tschudi, Brødrene Schlagintweit og andre Helte fra Po-
lar- og Ækvatorial- Expeditionerne -, eller som drev den kjække Sausure,
Escher, Hugi, Forbes, Agassiz, Sonklar og flere Andre op paa hine is-
nende, øde Bjergtinder -, eller endeligt den mandige, stærke Tilbøielig-
hed til at kjende det Overvældende, Storartede og Ophøiede - formaaer
at give Kraft til slige Foretagender. Det er en Gjerning, hvortil der
fordres kjække Beslutninger og fast Villie, stor physisk Styrke og utræt-
telig Udholdenhed, og som er uudførlig for den, der ikke freidigt vil fra-
sige sig Hverdagslivets Vaner og Fornødenheder."

(Fra: H.A. Berlepsch "Alperne")

18




![page19.jpg](/1971/DB-1971-2/page19.jpg)
Dansk-Engelsk Ekspedition

Krydsning af
Grønlands Indlandsis 1971

Medio april 1971 starter en ekspedition bestående af 3 danskere og 1 eng-
lænder, fra Angmagssalik på Grønlands østkyst, for at begynde en 1300 km
lang rejse, der har som mål at krydse Grønlands Indlandsis.

Ekspeditionen ankommer til Angmagssalik med fly fra København. Herfra
starter en 200 km lang slæderejse mod nord, på det tilfrosne Danmarks-
stræde, op til en stor fjord Kangerdlugssuatsiaq, som tidligere har været
besøgt af to af ekspeditionens deltagere.

Fra bunden af fjorden vender de grønlandske slædekørere tilbage til Ang-
magssalik. De 4 ekspeditionsdeltagere begynder herfra en 125 km lang slæ-
detur, hvor deltagerne selv trækker slæderne op til foden af et ikke beste-
get bjerg 3060 m. Her på grænsen til indlandsisen etableres en baselejr.

Efter bestigningen af bjerg 3060 m, vil alt overflødig udrustning samt et
nøddepot blive efterladt. Derefter påbegyndes den 800 km lange krydsning
af indlandsisen mod vest, indtil Nugssuaq på Grønlands vestkyst, som skul-
le være nået 40 dage senere.

Ekspeditionens situation vil blive nøje vurderet på 6819 N bredde. Indtræf-
fer en sådan situation at deltagerne ikke kan fortsætte krydsningen med til-
strækkelig sikkerhed, returneres der til det efterladte depot på 3060 m, og
derfra videre gennem kystbjergenes gletschere til udstedet Sermiligaq.

Fra den vestlige del af iskanten vandrer deltagerne 75 km til det nærmeste
udsted Sarqaq. Her lejes en båd og sammen med grønlændere sejles der
ind i bunden af fjorden for at hente tidligere efterladt udrustning. Fra fjor-
den sejles der videre til Jakobshavn. Med den lokale helikopter til Sdr.
Strømfjord, hvorfra ekspeditionsdeltagerne flyver tilbage til København. An-
komst forventes omkring 5. juli.

Under krydsningen af indlandsisen vil ekspeditionen arbejde med meteorolo-
giske observationer, højdemålinger på indlandsisen, samt studier af sne-
sammenfygningernes overfladestruktur. Efter ekspeditionens afslutning vil
studier, målinger og observationer, samt ekspeditionens erfaringer, blive
udgivet i en rapport.

Ekspeditionens budget er på ca. 40.000 kr. Forskellige fond er blevet søgt,

men endnu mangler vi en del. Hvis du har interesse i at hjælpe ekspediti-
onen, kan yderligere oplysninger fås ved henvendelse til:

John Andersen,
St. Kongensgade 75 B,
København, 1264, K., tlf. BY 8951.

19




![page20.jpg](/1971/DB-1971-2/page20.jpg)



