
---
title: "Dansk Bjergklub 1975 nr. 3"
date: "2022-10-29"
draft: false
tags: ["1975"]
thumbnail: /1975/DB-1975-3/page1.jpg
---

![page1.jpg](/1975/DB-1975-3/page1.jpg)
Dansk Bjergklub nr.3
MAJ 1975





![page2.jpg](/1975/DB-1975-3/page2.jpg)
DANSK BJERG KLUB

25. årgang nr. 3, maj 1975
Larsbjørnsstræde 6, 1454 Kbh. Ø.
Postkonto 7 98 58

(Sektion af "Osterreichischer
Alpenverein") .

BESTYRELSE

Dolfi Rotovnik - Formand
Snemandsvej 1 A, 2730 Herlev
01 9487 94

Magnus Stallknecht
Udbakken 53, 2750 Ballerup
01 9821 28

Nils Thomsen - Kasserer
Skjoldagervej 76, st., 2820 Gentofte
01 GE 770

NO Coops Olsen

Byagervej 125, 1.tv. 3460 Birkerød
01 81 51 98

Jens Andersen

Larsbjørnsstræde 6, 1454 Kbh. Ø.
01 144713

ÅRHUS SKIKLUB & AFD. VEST

Birgitte Knak-Nielsen
Steffen Knak-Nielsen
Bispehavevej 39, 3 8210 Århus V.

Suppleanter :
Kirsten Sarbæk 06 27 19 76

Knud Bjødstrup 06 29 30 39

Sven Ove Thimm,
Byagervej 140, 1. 8330 Beder
06 93 68 04

Gordon Albøge,
Thorsvej 92, 2. 7500 Holstebro

ALPIN GRUPPE
Kurt Frahm

Ørnevej 66, 2400 NV.
01 19 48 39 onsd. 18-19

UDRUSTNINGSDEPOT

Jens Andersen

Larsbjørnsstræde 6, 1454 Kbhvn. Ø.
01 144713

HYTTEF ORVALTER

Peter Christensen
Skolevej 6, 2840 Holte 01 42 53 20

BIBLIOTEK

Vladimir Hebar

Bækkebo 10, 1, 2860 Søborg
01 694096

REDAKTION

Kaj Olesen

Nødholmsvej 4, 4171 Glumsø
03 64 66 50 efter 18.00

DANSK FJELDVANDRERKLUB
9. årgang nr. 4, maj 1975
Lindevej 14, 1877 Kbh. V.

BESTYRELSE

Steen Ole Andersen - Formand
Lindevej 14, 1877 Kbh. V
245344

Jan Adler-Nissen - Næstform.= Ture
Soløsevej 10B, 2820 Gentofte

GE 5058

Anne Reistrup - Sekretær

C. F. Richsvej 124, 2000 Kbh. F.
FA. 3903

Hans Jørn Fris Sørensen - Kasserer
Finsensvej 34, 2., 2000 Kbhn. F.
Klubbens postkonto : 13 51 85
Sven Lindow - Ture

Kontorvej 53, 2860 Søborg
678153

Viveke Goddard - Møder m.m.
Grønland - Bibliotek

Lucernevej 293, 2610 Rødovre

kl. 8-14 FA 8823 lokal 280

Erik Lerstrup - Møder
Jens Warmingsvej 28, 2300 Kbh. S
01 55 45 72

SUPPLEANTER

Ivar Just

Møllebakken 20, 3400 Hillerød
Svend Frank 03 269347
Hasselvej 74, 2830 Virum

01 85 18 32 kl. 18-20

OMRÅDEKARTOTEK

Grethe Lerstrup
Jens Warmingsvej 28, 2300 Kbh. S.
01 5545 72

REDAKTION

Sv. Frank
Hasselvej 74, 2830 Virum
01 851832 kl. 18-20

Forsiden:

Foto: Kaj Olesen

Tekst: Svartdalen i Jotunheimen
påsken 1975

TRYK
IP-OFFSET




![page3.jpg](/1975/DB-1975-3/page3.jpg)
PROGRAM

I programmet er alle møder og ture, hvad enten det er Dansk Fjeldvandrerklub (DFK),
eller Dansk Bjergklub (BK), som står bag, opført kronologisk. Det fremgår af forkortel-
serne, hvilken af klubberne der har ansvar for det pågældende arrangement. Fjeldvan-
drerklubben kræver kun entre, hvor det specielt er anført, mens Bjergklubben normalt
opkræver kr. 3,- pr. møde. - Møderne afholdes kl. 20.00 i Virumhallen, Geels Plads
40, Virum, hvis ikke andet er angivet. Bjergklubbens Åbent-hus-aftener foregår dog i
Sommerstedgade 11 hver torsdag kl. 19.30 hvor man kan låne bøger
i klubbens bibliotek. Vi minder om, at klubarrangementerne er åbne for begge klubbers
medlemmer.

JUNI

Lørdag-søndag 31., 1. juni - Ud i det blå med Tom og Dolfi. Vi samles igen til en hyggelig
week-endtur, hvor vi tester udstyr og kondition til sommerens anstrengelser. Tom og Dolfi har igen
stukket hovederne sammen og fundet et skønt mål, men traditionen tro forbliver dette en hemme=
lighed indtil lørdag den 31. Medbring pas og drikkevand samt alt det sædvanlige og mød opi
Tuborg Havn lørdag kl. 7.00. Yderligere oplysninger og tilmelding senest onsdag før til Dolfi

(02) 948794 (BK).

Lørdag-søndag d.7.78. Sommerweek-end til Såderåsen (DFK)
'(andringer lørdag og søndag på Såderåsen, begge ture af rimelig længde, forholdsvis lette og med
udgangspunkt i en "Scoutstuga" i Klåveråd.

Vi tager i bus til hytten - "hyttevandrere" bør dog af hensyn til egen behagelighed medbringe
luftmadrasser .

Mødetid ogsted: Havnegade, Øresundsselskabet, kl. 07,45.
is: Færge kr. 16,90 - bus kr. 20,-.

For dem, der stiller i god tid, kan der løses rabatbillet.

Afslutning: søndag kl. 19.00 i Havnegade.
rt: T:50.000, 3 C Hålsingborg SO
ilmelding: til Jan Adler-Nissen, (01) GE 5058 senest onsdagen før.

Åbent-hus aften torsdag den 12. juni: Leif Skjoldboes film om Sherpaerne er desværre ikke
Blevet færdig så den må vi have tilgode. Derfor er emnet frit.

Åbent-hus aften torsdag den 19. juni. Vi forbereder BK's sommertræf i Zermatt fra den 2.-10.
august. Turmuligheder (lette og aks fremme) samt campingplads diskuteres. Der vises lysbilleder.

Kørsel i egne biler koordineres. Yderligere oplysninger hos Dolfi.

Ferdag-søndag den 21.-22. juni. BK holder traditionen tro midsommerfest ved hytten, hvor vi sam-
es i løbet af lørdagen. Der bliver fællesspisning lørdag aften.- Vladek meddeler, at oksen desværre
må opgives på grund af "importrestriktioner" (kajakgruppen havde ellers lovet at sørge for transpor-
ten)!, så vi må nok nøjes med en halv ko. - Medbring selv drikkevarer. Der bliver muligheder for
såvel vandring som klatring for unge og gamle både lørdag og søndag. Vi arrangerer desuden et over:
raskelsesløb for børn og en fuldmånetur til Kåkul for de voksne, der magter denne vanskelige be=
stigning.

Tilmelding senest mandag den 16. juni til Dolfi (02) 948794.




![page4.jpg](/1975/DB-1975-3/page4.jpg)
AUGUST

Lørdag-søndag d. 23.-24. Efterårs week-end (DFK).

en ene af årets efterårs week-end går til Sjællands sørste mose. Nærmere oplysninger vil fremkom=
me i næste nr. af bladet, (der udkommer omkring d. 10. august) - skulle det ikke være udkommet
i ugen inden turen kan alle relevante oplysninger fårs hos Jan (01) GE 5058.

torden søndeg den 30.31. - Kullentur for klatrere og vandrere.
ilmelding: Senest onsdag før til Jens A. (01) 144713.
SEPTEMBER
Lørdag-søndag d.6.-7. Efterårsweek-end (DFK).
Hvor vi eg = ved ingen, måske til Sverige. Se i næste nr. af bladet.
Lørdag-søndag d. 6.77. september. Kanotur i Dalsland og Vårmland (BK).
Vi sejler i to lags i det smukke elv- og sølandskab vest for Vinern. Afgang fra København fredag
aften d. 5. sept. i egne biler. Hjemkomst sent søndag aften. Leje af kano med komplet udstyr vil

koste cirka 70 kr. pr. person. Forudgående maritim erfaring unødvendig. Medlemmer med egne
kanoer, kajakker eller andre badekar er naturligvis meget velkomne til at medbringe disse .

Af hensyn til bestilling af kanoer bedes foreløbig tilmelding givet til Magnus. (02) 9821 28, senest
1. juli. Bindende tilmelding 15. august.

STOF TIL NÆSTE NR. SENEST 23. JUNI. NÆSTE NR. PÅREGNES UDSENDT DEN 10. AUGUST.

I SIDSTE SEKVAD MEDDELES! (DFK)

SOMMER WEEK-END - DFK

Den 7-8. juni skal vi på tur i Søderåsen, og lørdag aften skulle det gerne blive vejr til et
hyggeligt lejrbål.

Lerstrup har lovet at koordinere underholdningen, men for at forhindre, at han laver one-man=
show, skulle vi gerne have aktiveret andre til at give et nummer til bedste.

Det skal gå efter devisen: hvorfor genere sig, når man kan genere andre.
I behøver ikke melde jer i forvejen, men hav blot et nummer parat, og bryd ind i en pause.
Selvfølgelig er det praktisk med et forvarsel til Lerstrup — så laver han en gunstig lejlighed.
Alt har interesse: sang — oplæsning - fortællen selv deklamation vil kunne tolereres.
Kom kun frisk ud af busken, kære venner - frem ned naturtalenterne .

Bestyrelsen




![page5.jpg](/1975/DB-1975-3/page5.jpg)
ÅRHUS SKIKLUB & BK AFD. VEST

ANGÅENDE TILMELDING TIL TURE FRA ÅRHUS

I fremtiden vil der, bortset fra specielle tilfælde, ikke blive fastsat bestemte
datoer for ture arrangeret af Afd. Vest.

Man henvender sig til en af de undertegnede med sine turønsker, og gør ved
henvendelsen opmærksom på, hvornår man ønsker at komme af sted, samt om
man ønsker transport eller evt. kan tilbyde transport. Når der er samlet en
bilfuld, tager man afsted. De implicerede vil fra de undertegnede få angivet
tid , sted 0.s.v. hvis turen bliver til noget. Der vil naturligvis også blive
givet besked hvis turen ikke bliver til noget.

BE)

Interesserede i skiture henvender sig til:

Knud Bjødstrup Kristensen, Marselis Boulevard 18, 8000 Århus C.
Tlf. (06) 132 142 (efter kl. 19.00).

Interesserede i klatreture henvender sig til:

Sven Ole Thimm, Byagervej. 140, 1, Beder

Tlf. (06) 156677 lokal 3519 (kl. 14.30 - 22.00).

Interesserede i vandreture eller andre ture henvender sig til :
Kirsten Sarbæk

Program

JUNI

Onsdag d.11. Gletschermøde.
Der Ekeere: : gletscheropbygning, spaltetyper, isteknik, isudrustning etc.
Mødested: Østeralle 12, kl 19,30.

Lørdag-søndag d.14.-15. Midsommervandring. Klubben er gæst i Schierups sommerhus i Lyngby på
estkysten af Ihy og laver vandreture i det øde klit og lyngområde.

Tilmelding : Hos Kirsten Sarbæk (06) 271976 senest tirsdag d. 10. eller på mødet d.11. Meddelelse

om afrejsetid etc. vil dernæst blive meddelt de interesserede.

AUGUST

Lørdag-søndag d. 30.731. Flyndersøtur. Lyngblomstringstur til Hjelm Hede og Stubbegård Sø med
ovematning ved Karup Å I telt. Start fra Århus H lørdag morgen kl. 7,45. Transportomkostninger
ca. kr. 45,=.

Tilmelding : Senest torsdag d.28. hos Kirsten Sarbæk.

Jostedalsbræen med forhindringer

Der var flere grunde til, at vi havde valgt Jostedalsbræen som feriemål i år. En af dem var, at vi
gerne ville vide mere om bjerge. Vi ville gerne vide, hvorledes det var at vandre på en stor - og
for os næsten ukendt bræ. Til det formål var Jostedalsbræen godt egnet. Den er ca. halvfjerds kilo=
meter lang og dermed Norges største sammenhængende bræområde .

En anden grund - og det er nok den væsentligste - var, at vi havde forestillet os Jostedalsbræen
som et stykke af Norges mest øde og uberørte natur. I den retning kan jeg love, vi fik indfriet vore
forventninger. Jostedalsbræens islandskab står i vildskab og skønhed fuldt mål med de mange ukendte
og unavngivne gletscherlandskaber, man kan opleve i Grønlands ødemark .




![page6.jpg](/1975/DB-1975-3/page6.jpg)
En ting må jeg nok indrømme, nemlig at jeg indtil i sommer havde en fornemmelse af et en bræ, på
grund af ordets noget blidere klang, var et mildere landskab end en gletscher. Men efter de fjorten
dage hvor vi befandt os omkring - og på, Jostedalsbræen, må jeg erkende, at jeg tog fejl.

De første tre dage gik med at komme til Sota, og herfra ud i fjeldet til det sted hvorfra vi ville be=
gynde brævandringen. De næste tre dage gik med at vente.

Første dag ventede vi på at limen,' jeg måtte lime min tabte støvlesål på med, skulle tørre. Imens
fik vi udført en del andre nødvendige reparationer. Anden dag ventede vi på at skydækket, der helt
skjulte bræen, skulle lette så meget, at vi turde vove os derop. Tredie dag vovede vi os derop. Vi
krydsede bræen for at gennemprøve vores sikringsteknik og vores udstyr, vendte tilbage til vores
telt - og så ventede vi på så tørt vejr, at vi kunne få pakket sammen og finde et andet og bedre
sted at angribe bræen fra.

Det sted fandt vi to dage senere længere sydpå. Vejret var ikke for godt. Vi havde haft en dag med
slud og tynd sne, selv om vi kun befandt os i små trettenhundrede meters højde. For det meste lå
temperaturen dog over frysepunktet, og det regnede kun.

Dårligt vejr eller ej : Niendedagen om aftenen slog vi teltet op godt fem kilometer inde midt på
bræen.

Næste dag fortsatte vi sydvestover, og først sent på eftermiddagen, da vi stod ved den øverste op”
sprukne del af Lodalsbræen, begyndte vores besværligheder for alvor.

Lodalsbræen er en af de mange sidebræer, der fører ned fra selve Jostedalsbræens store sneslette.
Det var meningen, at vi skulle ned ad den. Imellem skyerne, der for det meste lå som en tåge om-
kring os, fik vi nu og da et kig op til Lodalskåpa — Jostedalsbræens ukronede dronning. Det er med
sine mere end totusinde meters højde brælandets højeste bjerg. Knejsende bag voldsomme bræfald og
indhyllet i skyer er det med sin utilnærmelige vildskab det absolut smukkeste bjerg, vi nogensinde
har set i Norge.

Tohundrede meter under os fladede Lodalsbræen ud, og drejede mod venstre ned i en sidedal. Der-
nede så bræen ret fremkommelig ud, men mellem os og den flade del af bræen, hvælvede isen sig
konveks, og vi havde ikke noget overblik over den labyrint af spalter, vi var ved at vove os ind i.

Bræen er godt én kilometer bred på dette sted. Til venstre for os rejste Raudskarvfjeldet sig et par
hundrede meter næsten lodret op fra bræen. Til højre for os havde vi den sydøstlige del af Tverrfjel-
det. Derovre havde vi i løbet af den sidste halve time set to store sne og islaviner buldre ned over
fjeldet, så vi skulle ikke regne med, at vi kunne få fast klippe under fødderne foreløbig.

Vi fortsatte nedad et stykke endnu, men efter endnu en halv times besvær så det hele fortvivlende
ud. Vi kunne stadigvæk ikke overskue den del af bræen, vi gik på. Vi kunne bare konstatere, at
sprækkerne blev stadig bredere og mere besværlige at forcere. Hvad der ventede os længere nede
af bræen, vidste vi ikke, og vi gik i stå.

Selvom vi var bundet i reb, og dermed havde en vis form for sikkerhed, er det et spørgsmål, hvor

stor den sikkerhed i grunden var. Vi var kun to, og hvis den ene skulle falde i en spalte, var der
ingen garanti for, at den anden kunne holde igen og dermed bremse faldet. Skete faldet tilstrække=
lig pludseligt, ville chancerne for at blive trukket med ned i spalten nok være større, end muligheden
for at kunne bremse. Så efter en kort intens diskussion enedes vi om, at vi ikke turde løbe risikoen
for at fortsætte ad denne vej.

Men vi måtte finde på noget snart, vejret var elendigt. Det havde det været det meste af dagen, selv
om det ikke egentlig regnede. Birgitte gav egentlig en god beskrivelse, da hun påstod, at det bare
var de våde skyer, der klaskede os om ørerne. Vådt var det i hvert fald - og bitterligt koldt. Det
sidste stykke tid havde jeg ikke kunnet mærke, om jeg havde mine tæer endnu.

Hvis vi skulle ned fra den; isørken, hvor vi befandt os, var der ikke så mange muligheder tilbage.
Faktisk var der kun to:

6




![page7.jpg](/1975/DB-1975-3/page7.jpg)
Vi kunne gå et stykke tilbage ad vores spor, svinge mod nordvest og så forsøge at komme ned ad Er-
dalsbræen - en anden af Jostedalsbræens sidebræer.

Og vi kunne — ifølge vores lille bog med rutebeskrivelser - runde Tverrfjeldets nordøstre hjørne,
gå langs vestsiden af dette fjeld og så håbe på, at vi på ét eller andet tidspunkt kunne komme læn=-
gere vestover og få fast klippegrund under fødderne på Skålefjeldet.

Nå ja —; Så var der endelig den mulighed, at vi kunne gå tilbage ad den rute vi var kommet. Men
det havde taget os ti dage at nå fra Århus til det sted, hvor vi nu befandt os, og om fem dage skulle
jeg begynde mit arbejde hjemme igen. Så den løsning virkede ikke særlig tillokkende.

Tverrfjeldets nordøstre hjørne står som en nunatak i bræens is. Som et slags omvendt Fujiyama. Med
den nederste del ispansret og selve toppen snefri, lovede det os et godt udsyn over Erdalsbræen.
Deroppefra ville vi kunne afstikke vores rute ned over bræen, og deroppe måtte det være mul igt at
finde et tørt sted, hvor vi kunne overnatte. I to døgn havde vore støvler og sokker været drivende
våde, og vores øvrige tøj var ved at blive temmeligfugttungt Selv soveposerne var klamme, så vi
trængte til at ligge lidt tørt en nat, og vi rettede derfor vore skridt mod det hidtil så upåagtede
punkt 1583. å

Efter nogle timers sej vandring stod vi på den stejle sneskråning ved det sted, hvor den snefri klippe
begyndte. Under os lå Erdalsbræen - gennemskåret på kryds og tværs af store brede åbne spalter.
Den lignede overfladen på en kæmpestor gammel sprukken flødeskumskage, og uden større diskussion
vidste vi, at den vej kom vi i hvert fald ikke ned.

Mellem os og klippevæggen var en to meter bred smeltekløft. Vi prøvede at undersøge, hvor stor den
kløft vi stod foran var, men vi kunne ikke se nogen bund i den, - den forsvandt i dybet.

Med stor forsigtighed arbejdede vi os hen langs kanten af kløften, til vi fandt et sted, hvor sneen
dannede en bro over. Birgitte gravede sig godt ned i sneen, og med tilbageholdt åndedræt ballance-
rede jeg over. Broen holdt, og jeg stod i væggen. Efter fyrre meters klatring, der var besværliggjort
af vores knap tredive kilo tunge rygsække, befandt vi os på en passende bred klippehylde. Vi stille=
de rygsæk og isøkse fra os, spændte isbrodderne af støvlerne og bandt os ud af rebet og sikkerheds-
selerne. Her, indeklemt mellem et tungt vådt skydække og bræens kolde is-liv, forsøgte vi at danne
os et samlet billede af vores situation, medens natten faldt på.

Vores udsigter var ikke meget lysere end det tiltagende mørke. Lodalsbræen havde vi måttet opgive,
og Erdalsbræen var lukket land for os. Fra den hylde hvor vi sad, havde vi udsigt til noget af den
rute, der ifølge vores lille bog med rutebeskrivelser skulle gå langs vestsiden af Tverrfjeld. Efter
kortet at dømme skulle ruten ikke være meget mere end ca. tre kilometer lang, men de tre kilometer
ville for det længste stykkes vedkommende komme til at gå på langs af de synlige - og usynlige =
spalters længderetning. Den tanke virkede ikke opmuntrende, og den del af ruten vi kunne se, så
mildest talt ubehagelig ud. Vi talte ikke så meget om planerne for den følgende dag. Vi havde begge
en fornemmelse af, at det var alt andet end en almindelig skovtur, vi var kommet ud på. Det stod os
klart, at det ikke længere var et spørgsmål om, hvor vi kunne tænke os at komme ned. Det var ble-
vet et spørgsmål om, hvor vi i det hele taget ville være i stand til at komme ned. Med smagen af de
uløste problemer i munden riggede vi et nødtørftigt læ til, og krøb i soveposerne. Mad tænkte vi
ikke på at lave, det regnede og blæste det for meget til at vi kunne forsøge.

I en times tid forsøgte jeg at massere lidt liv i fødderne, og jeg var begyndt at blive bange for, at
jeg måske skulle have fået forfrysninger i tæerne, da himlen åbnede for alle sluser, og regn og slud
egyndte at styrte uhæmmet ned. Efter en kort intens ægteskabelig diskussion blev vi enige om, at

vi måtte forsøge at rejse yderteltet på klippehylden.

Det var en opgave, jeg kunne under mine værste fjender at forsøge på at løse. I et mørke hvor vi
ingenting kunne se - lommelygten kune vi ikke finde, den havde sikkert heller ikke virket - r på
en hylde der var knap to meter bred - teltet skal bruge mere end to meter, hvis det skal kunne
spændes ud-=, rodede vi rundt efter sten til at holde på hjørnerne, og sten til at binde bardunerne
fast om. Vi styrtede rundt iført det bare ingenting og regnjakke, trådte hinanden over tæerne, ledte
7




![page8.jpg](/1975/DB-1975-3/page8.jpg)
Foto: Steffen Knak- Nielsen
Mere end otte hundrede bratte meter strækker Lodalskåpa
sig fra inderste ende af Kåpevatnet til skyerne.





![page9.jpg](/1975/DB-1975-3/page9.jpg)
efter bortkomne sokker og udslyngede eder og forbandelser mod alt og alle i et forsøg på at gøre det
umulige.

Det lykkedes helt pænt - næsten. Kun måtte vi se bort fra, at teltet blafrede så meget, at vi måtte
skiftes til at holde på teltstangen for ikke at få flået teltdugen i stykker, og fra, at det meste af
teltets indre var opfyldt af en klippeblok. Den nat følte jeg mig, som den lille havfrue ville føle sig,
hvis hun var gledet ned af sin sten og måtte klamre sig til den uden at kunne komme op igen. Ihu=
kommende sin grønlandslærdom trøstede Birgitte mig med, at vi senere ville grine meget af denne
situation.

Vores natlige terrænløb havde dog givet mig følelse i tæerne igen, og selv de lange nætter får ende.

Da vi havde pakket vores ting sammen om morgenen og var rede til at drage videre, burde vi straks
være begyndt at gå tilbage til vores udgangspunkt Sota, uden at spekulere på, at vi kom for sent
hjem til civilisationen. Men den tanke havde vores stolthed svært ved at bide i sig. Endel ig var det
jo muligt, at vejen langs Tverrfjeld virkelig var den fornuftigste vej at vælge, hvis man havde kun-
net overskue hele ruten. Desuden stod der i vores lille bog med rutebeskrivelser om ruten, at man
kunne tage ind på Tverrfjeldet, hvis der. var for mange spalter. Det lød som en god "nødbremse",
selv om fjeldet så os lidt vel stejlt ud.

Vi kunne jo da altid forsøge at se, hvor langt vi kunne komme, så vi begav os op mod ryggen af
den snekam, der hindrede udsynet.

Det var som at gå indeni en kæmpestor halvåben tragt. Opad dannede Tverrfjeldet og snekammen
tragtens øverste del. Ude til højre under vore fødder lå verden, uden at kere sig særl igt om vores skæb=
ne. Fra Tverrfjeldet strakte sig et spor efter en lavine, der var gået ned i tragten for nyligt. Over
snekammen kom skyerne farende tæt efter hinanden med stor hastighed. De lovede stiv modvind og
væde. Kulisserne var imponerende, men stykkets handling virkede knugende på os.

Langs den rute der efter terrænet var mest naturlig at følge, kunne vi ane en lysere stribe i sneen.
Den slags lysere striber skal man være forsigtig med, for de er ofte tegn på, at der gemmer sig spal-
ter under sneen. I begyndelsen troede vi da også, det var en spalte vi kunne se, men hvis det var
tilfældet, opførte den sig mærkeligt.

Bræspalter dannes ikke tilfældigt og uden grund. Det er ganske bestemte ting i terrænet der betinger
dannelsen, og derfor kan man næsten altid forudsige, hvor der er sandsynlighed for spaltedannelse,
og hvilken retning spalterne vil have. Den lyse stribe gik på tværs af for mange regler, så vi blev
enige om, at det måtte være et spor lavet af andre brævandrere. Hvem det kunne være vidste vi ikke,
men sporet var et par dage gammelt.

Næsten oppe på ryggen af snekammen måtte vi tage en beslutning. Enten skulle vi gå venstre om en
stor spalte og tage ind på Tverrfjeld, som den lille bog med rutebeskrivelser tilrådede, hvis man var
i tvivl. Eller også måtte vi følge sporene og gå højre om spalten. Efter en åbenhjertig diskussion
valgte vi at følge sporene, og da vi nåede helt op på ryggen og fik udsyn, var vi glade for det valg.
Havde vi valgt den anden vej, ville vi være blevet lokket ind på et smalt halvtag af sne og is, der
skrånede ud fra Tverrfjeldets lodrette klippevæg. I stedet for tagrende var halvtaget afsluttet af en
spalte, der fulgte fjeldet i hele dets længde. Jeg tvivler noget på, at den der har lavet rutebeskrivel-
sen har været på stedet.
I så voldsom en modvind, at vi havde svært ved at holde os oprejste, fik vi efterhånden mellem sky-
erne dannet os et billede af vores vejs videre forløb.
Vi stod på kanten af en stor skål, Teibræen, og sporet førte ned i det der for os så ud til at være
bunden af skålen. Derfra op på den anden side, hvor det forsvandt over ryggen af en ny snekam.
Hvis andre havde kunnet gå her, kunne vi vel også - retningen var i hvert fald den rigtige, så vi
lagde os frem mod vinden og begav os nedad.
Det var ikke så besværligt at gå nedad i den dybe sne. Det blev det først, da vi begyndte at gå opad
igen. Når man synker i til knæene, hvergang man tager et skridt, bliver brævandring til et surt slid.
9




![page10.jpg](/1975/DB-1975-3/page10.jpg)
Hundrede skridt - og så puste lidt ud. Endnu hundrede skridt - og så puste lidt ud igen. Jeg gik hele
tiden og skiftevis strakte og bøjede fingrene, for at holde lidt liv i dem. Hundrede skridt - puste ud.
Jeg forestillede mig, hvorledes det ville føles at have tørre varme handsker på. Hundrede skridt =
puste ud ...

Med sikringsrebet som en rød navlestreng mellem os, arbejde vi os langsomt opad i ryk. Vinden var
imod, den forsøgte af al magt at presse os tilbage og ned i skålen igen. Vejret var imod, skyerne
der kom jagende var mørke og alt for tunge af regn og slud. Således gik det, til vi var næsten oppe
på snakammen, så kom vi ind i læ, og der blev fuldstændig vindstille.

Ikke en lyd hørtes. Vi stod lidt og pustede, og et stykke blåt himmel viste sig. Skyerne omkring os

blev hastigt skubbet bort i det fjerne, og solen bagte af al magt ned på os. Vi satte os ved siden af
hinanden og lod den bage. Det føltes, som var vi kommet i paradis »Regnjakkerne blev lynet op, og
jeg fik piben gravet frem. Der sad vi, på øverste balkon første række, og nød den storslåede udsigt
over det halve Norge og den hele verden.

Nede i dalene lå der skyer. Der så mørkt og trangt ud, dernede hvor menneskene levede. Over
Tverrfjeldets kant kom en stor rovfugl langsomt svævende. Tyst cirklede den en gang over vore ho
veder, og svævede så væk fra os. Ud mod havet og evigheden der lå et sted langt derude og føltes
som et sug i mellemgulvet - et sug der gav åndenød og satte dybe spor i sjælen.

Efter tre kvarter blev skydækket trukket for igen, men vi havde fået tanket op og var rede til at stå
imod, hvad der måtte komme.

Det sidste halvt hundrede meter op til ryggen af snekammen gik let, på trods af et par skumle spalter
vi skulle over. Stormen var taget en del af, og skyerne så ikke mere så mørke ud.

Her, i godt sytten hundrede metrs højde, viste det sig, at vi også kunne være heldige. Vi kom uden
særligt besvær ind på Skålefjeldet, og var endelig "landfast". Nu var der ikke flere bræer mellem
os og Oslo, så nu kunne vi i ro og mag sidde og nyde det panorama, der var bredt ud for os.

Under os, dybt nede i en ny skål med stejle side, lå Kåpevatnet, med overfladen næsten helt dækket
af drivende isflager. Tre hundrede meter over os, med toppen gemt i skyerne, lå Lodalskåpa. Så nær
at vi følte, vi kunne strække en arm ud og røre ved hende. Vi var nu kommet om på bagsiden af hen-
de og så, at det var hendes smukkeste side. Mere end otte hundrede bratte meter strakte hun sig op,
fra den inderste ende af Kåpavatnet til skyerne.

Og så kunne vi ikke se mere.

Lidt betuttede kiggede vi på hinanden. Alt, der var mere end fem meter borte, forsvandt i en tyk
tåge. Vi delte den sidste deciliter vand i feltflasken og opdagede, at vi kun havde haft een liter
vand til deling de sidste to dage. Vi havde heller ikke haft mulighed for at få mere, hvis vi da
ikke havde villet vride de våde sokker. Jeg blev pludselig voldsom tørstig. Vi måtte ned straks.
Ned til vand og en blød teltplads.

Vi famlede os nedad gennem tågen. Ind imellem sad vi og ventede på, at den skulle lette så meget,
at vi kunne se de næste halvtreds meter frem - det var jo ikke meningen at vi skulle styrte ud over
kanten og ende bræturen i Kåpevatnets kolde vand. Det tog en evighed at komme ned. Dog, efter
en halv evighed fandt vi vand - rindende smeltevand. Og det klukkede ! En lyd vi næsten havde
glemt.

Og en blomst ! Ganske vidst et lille forfrossent eksemplar, men en blomst var det.

Og en mospude, en blød mospude = og et lille forkrøblet piletre ; Og en anden blomst, flere blom-
ster...……

Liv.

Turen ned fra bjerget formede sig som en vandring gennem tiden. Fra istiden, gennem det lav-ark-
tiske klima, til det klima man finder i det smilende Norge i dag. En vandring gennem tiden med

en langsomt voksende mængde liv.

10




![page11.jpg](/1975/DB-1975-3/page11.jpg)
Om aftenen slog vi lejr ved den yderste ende af Kåpevatnet. I morgen ville vi gå de sidste tolv-
fjorten kilometer ned til beboede egne, men i aften kunne vi endnu nyde livet i fjeldet.

Skyerne var forsvundet fra Lodalkåpa, og når vi så godt efter, kunne vi i aftensolen se varden på
toppen. Jeg havde ingen særlige ønsker om at komme derop. Måske fordi jeg var bange for at kom-
me til at ødelægge noget smukt.

Med et par småfugle fistrene omkring os, lavede vi aftensmad: Røget flæsk i tynde skiver, stegt
godt igennem. Dertil en salat bestående af bladene af Rosenrod skåret i tynde strimler, blandet
med blåbær let mosede i en smule rom. Serveres med kartoffelmos. Hertil drikkes frisk kildevand.

Efter maden: En stor kop the med rom og sukker, til aften piben.
Steffen Knak- Nielsen,

Foto: Steffen Knak- Nielsen
Vores lejr om aftenen den 9. dag




![page12.jpg](/1975/DB-1975-3/page12.jpg)
Klatrekursus -på KULLEN

- en nybegynders oplevelse (r).

Mange dages surt og vådt vejr blev brudt af solskinnet lørdag morgen. Rygsækken var klar, støv
lerne på - og så afsted mod det forjættede Kullen. Da vi nåede frem var vejret mindre smukt og en
strid og kold blæst slog os i møde, da vi steg ud af den varme og komfortable bil ved Kullaberget.
Vi var tre nybegyndere og to relativt professionelle udi klatrekunsten.

"Frokostplatterne" var vort første mål - vi afførte os vore rygpakninger og blev præsenteret for de
smalle - smalle "trin" i klippen: de blev smallere og færre hen mod højre. Der var allerede andre
der var flittige i torvene og på klipperne. Men først blev vi forevist klemkilernes filosofi og teknik
og genopfriskede det alsidige og stærke 8-tal og det på den lave klippeformation foran Frokostplat-
terne. "Elegant" - som klatrekunsten er - klarede vi den første smalle klippe "vandring" - Hvor man
dog kan skræve vidt når det skal være - men elegant...

Og så hen i hjørnet lige over vandet. To var godt igang, skulle vi også derhen under overhænget, >
og ruten var ikke vanskelig, - o.k. Da vi var tre i tovet spændte vi os ikke ud, men gik derhen

"i tov", Spændende med skumsprøjtet bagved. Kurt gik først, dernæst jeg og sidst Birger.

Hvert trin hos den førstgående iagttages omhyggeligt. Hemmeligheden.er overblikket tror jeg, ikke
gå for tidligt op, og ikke for sent. Alle tre fastspændt til den venlig klippe over de skummende bøl-
ger lodret under os. Smukt udblik mod de abseilende på Frokostplatterne. = Videre, - man venter

i læet og klatrer så snildt op under overhænget. Ser på en gang tvivlende og troende på den vej der
anvises, hvor man traverserer. — Skifte ben, få fat, hvor man skal, - der er kun få valgmuligheder,
hvis man skal klare det nemt. - Og pyh, hvor det blæste, da man skrævede over klippekammen . -
Men det var jo ikke så svært.

Overskyet, blæst - og hvad så?

Måske var man ved at blive lidt sulten, klokken var mere end 1. Mod Bjørnen gik vi , - der skulle
altid være læ!

Læ fandt vi og vi satte os og vederkvægede vore matte kroppe med noget frokost. Her traf vi andre
fra selskabet. En paraplybærende herre med filmkamera, bl.a. - og en paraply blev nødvendig for
nu regnede det også, - og vanter var vitterlig en god ting.

Og så klatrede Kurt først igen, stadig elegant og hurtigt, - og vi længere nede i tovet frøs. Min
fælle, Birger, kravlede dernæst, var længe om de første meter, og hans fingerspidser "forsvandt", -=
hvilket er meget skæbnesvangert i forbindelse med klatring, - klippen kold og våd, og det regnede,
op kom han, tid kræfter, - men tovet var der Jeg havde stået nede og kunne se, hvor man skulle
og ikke skulle sætte hænder og fødder. Jeg smed vanterne, greb den våde klippe i de smalle ridser,
satte fødderne bestemt og trodsigt på de dertil "indrettede" trin. Sitrende af anstrengelser og med
blåfrosne fingre nåede jeg den "lunt" smilende sikringsmand på toppen. Han betroede os begge at
denne rute ellers = i sol og tørt vejr - var meget nem at klatre. Sikkert, vi troede ham meget gerne.

Vi kantede os ned i læet. Den paraplybærende filmmand viste sig nu også som bjergklatrer, idet
han og hans kompagnon havde iført sig hjelme, tov og isenkram. Og det i den kulde og blæst -
hvilken anden sportsgren viser en sådan foragt for komfort og storm og regn, 7 og siger dertil at dett«
er meget realistisk?

Højere oppe i slugten skulle der være nogle gode hjørner i læ. Så vi skulle tage en rute til. På trod:
af min kompagnons mere forfrosne tilstand klarede han denne opstigning bedre end jeg, - for lidt op;
kunne jeg hverken se eller føle noget, - så jeg bad om en mere vandret flade og blev nede, - tog
mig en smøg under den dryppende klippevæg, - og nød det, - det hele...

Og så var der hytten. Den hyggelige primitivitet, hver sit lille blus, stearinlysene, øllerne, vinen,
mørbrad og andre vellugtende bøffer, dåsebytninger og beretninger om farefulde og spændende ture
på Grønland og andetsteds, "- planer erfaringer og sjove historier blandende sig i den tiltagende

12




![page13.jpg](/1975/DB-1975-3/page13.jpg)
hyggelige varme. Tidligt gik jeg i mit telt og gik glip af en eventuel tur til (i) havnen.

Når man ligger i et gult telt kan man ikke så let bedømme vejret, lyset, - er det sol eller ikke? -
(blæsten ta'r man derimod ikke så let fejl af) - Det var sol - så var klippen ikke våd!

"Tidligt", - henad ti var vi på vej mod "Karstens Rende". En fantastisk udsigt - sol og skummende
bølger. Vi begyndte med en relativ let rute, som vi til gengæld gjorde to gange, idet Kurt anden
gang gik ved siden af og Birgitte satte klemkiler i. Og så "abseilede" vi. Denne utrolige følelse,
at læne sig ud i den tomme luft på kanten af en lodret klippevæg, bare med et reb omkring ryggen.
Egentlig var det jo ikke svært, det er mest førstegangsspændingen .

Derefter en teknisk set interessant rute, et lille udhæng man skal tage med begge hænder rundt om
og så sætte fodsålen op på ; en unaturlig stilling og så disse store støvler, og så skal man læne sig
bagud! Nej om jeg tror ER de små trin og mine støvler, - så derfor blev det en akavet velegant
skubben sig med søden til op ad klippen. Helt oppe lige under vor sikringsmand kunne jeg hverken
finde vej endsige sti - spurgte om hvor og hvorledes jeg skulle placere hænder og fødder, sagde det
hele var umuligt og prøvede så at hænge i tovet lige under kanten, bad om at blive firet ned og

fik som svar, at jeg bare skulle trække vejret dybt og roligt et par gange og så tage fat der og der. -

Selvfølgelig gik det, - solen skinnede jo, - og det var blot en lang klatring, så bli'r man udmattet
fordi man som nybegynder bruger alt for mange muskler som bliver åh, så spændte. Vor kameramand
fra i går viste sig her virkeligt at have sans for reportage, idet han, da jeg kastede mig op på af-
satsen høfligt meddelte at jeg ville kunne se det hele på film, hvorefter han rettede filmoptageren
mod sidstemanden i det tov.

Derefter nedkravlingen gennem hullet, den skakt, der de første gange i hvert fald er spændingsfyldt,
med atmosfære fra drengebøger - .... Frokost i solskin på varme klipper ... et godt stykke tid gik.
Jeg tog det standpunkt at det også kan være lærerigt at se på andre, og "sad over" et par turer.
Endelig en god afvekslende tur lige ved udgangen fra "skakten". Kurt klatrede ved siden af de nu
"avancerede" nybegyndere, - den var lidt lodret, gode greb og trin - og eftermiddagssol - uproble-
matisk, - sjov. Og så hjemover, det smukke landskab etc. etc. .....

Når jeg herhjemme betragter mine 15 måneder gamle tvillingers ihærdige klatreøvelser op og ned ad
trapper, kasser og stole, - åh, så forstår jeg dem så godt, ved hvordan det føles at hive sig op i høj-
de med sin næse .. og mave sig ned ad havetrappen ... spænding, - livets spænding.

Kirsten Vestager Bruun

En klatring

I påsken var en del af Alpin Gruppe ligesom de to foregående år i Paklenica-nationalparken i
Jugoslavien.

Den første dag efter ankomsten klatrede man i "amfiteatret" på Anica Kuk, hvor der går flere mindre
ruter, og så godt som alle var i aktivitet.

I løbet af de næste par dage begyndte interessen for Anica Kuk's ganske imponerende nordvæg dog
at gøre sig gældende. Med sine ca. 400m og 80-90 graders hældning formå den nok at fange ens
Spreksonbed, når man slæbende på pakkenillikerne pludselig finder sig selv stående under den -
efter et knæk på stien op gennem canyonen. Og det syntes som om, at lysten til at slå lejr under
den, generelt overstiger lysten til at SER sig op ad den.

Nået til 3. dagen og efter at det i løbet af en halv times tid er lykkedes mig at få Kurt op og stå,
lister vi dog afsted mod indstigningen til Mosoraski Smejr, en 350m V grad rute.

Vi får hægtet alt udstyret på, og så af sted. De første fire reblængders temmelig fine riss-klatring
overstår vi ret hurtigt og når en større hylde hvor vi vader lidt frem og tilbage og kigger på mulig-
hederne. Vi er lidt i tvivl om rutens forløb. Efter lidt artificielt klatring, som følger en linie bolte,

13




![page14.jpg](/1975/DB-1975-3/page14.jpg)
der efterhånden kan pilles ud med fingrene, når Kurt en bolt med en karabin i.

Vi forstår hvordan det er gået til at den hænger der, og lige som vores forgængere firer vi os ned
til hylden. På vejen opdager vi rutens rette forløb. Vi har imidlertid brugt for meget tid, og da
vejret tilmed forværres, abseiler vi ikke uden komplikationer helt ned, i det begyndende snevejr!:

Næste dag er vejret fint, og hvor utroligt det end lyder, står vi ved indstigningen en hel time tid-
ligere end dagen før. Vi følger hurtigt den kendte vej op til hylden, og denne gang går det videre
op over et besværligt og lidt løst afsnit af væggen. Ved at strække tovet en smule nås lige akkurat
et fint træ, hvor standplads etableres.

Kurt fortsætter. Ruten er nu blevet en del sværere og vores tempo falder tilsvarende. Jeg følger

efter, og længere oppe når vi en standplads, som jeg længe ikke har oplevet magen til. Klippen er
helt hvid. Stilheden brydes kun af flodens brusen nede i canyonen, og af og til en styrtdykkende fugl,
der hvisler forbi. Til venstre ligger Adriaterhavets ørkenagtige øer, der næsten er lyserøde i den
stærke :sol. Til den anden side kan vi se de sneklædte toppe længere inde i landet.

"Vi fotograferede en del, inden det går videre ad en luftig travers mod "y"ets højre del.

Vi står nu under det karakteristiske lodrette ris 2/3 oppe i væggen. Når vi derhjemme havde spurgt
No og Kaj, 'som klatrede ruten sidste år, om dette riss, havde vi aldrig rigtig kunnet få ren besked,
blot et underfundigt grin.

Så det er med nogen forventning, jeg nu tøvende traverserer ud under overhænget. Kurt sidder sorg=
løst og fotograferer mig, mens jeg på de små trin går op i risset. En anstrengende |ay-back op igen=
nem den glatte diedre, hvor risset er den eneste svaghed, følger. En standplads nås på en hylde af
en størrelse, der kræver, at rygsækken, som Kurt generøst overlader mig, må hænges op i en bolt.

Kurt fortsætter op igennem risset der er næsten 40m langt og egentlig ikke så teknisk super svært,
men meget anstrengende. Mens Kurt således har nok at se til, kan jeg nyde den enestående expo-
sition. Vi befinder os næsten lige over lejren, og jeg kan se, hvordan de andre står og kigger op i
væggen. Det tager os vel op mod en times tid, før vi begge er over risset, og med noget tunge arme
fortsætter jeg gennem en række kaminer. En tvivlsom standplads nås og vi øjner en ende på vore
"trængsler" ,

Der bliver imidlertid ikke givet ved dørene, og først efter endnu en halv time sidder vi godt til-
fredse på toppen og kigger ud over Adriaterhavet i eftermiddagssolen.

"Halløj drenge". Poul Erik og Gitte dukker op imellem toppens kaotisk placerede blokke, med en
slurk vand, som vi egentlig fandt helt brugbar.

Alt i alt var Mosoraski smejr en meget fin rute, med gennemgående virkelig lækker klatring og fin
klippe (kalk). At hovedproblemerne ligger i de sidste 4 reblængder var blot medvirkende til, at vi
hele tiden havde noget at "gå efter".

Vi havde nu fået ambitioner af en hidtil ukendt kaliber. Vi burde have indset det nytteløse deri.
For selvfølgelig regner det de sidste 2 dage man er i Jugoslavien. Det gør det altid; så spring dem
over til næste påske.

Niels Munksgaard

14




![page15.jpg](/1975/DB-1975-3/page15.jpg)
Rutens sidste 4-5 reblængder går i den store di
midt i billedet. Billedet med en 200 mm telelinse.





![page16.jpg](/1975/DB-1975-3/page16.jpg)
Snehuletur i Jotunheimen

Efter at 11 voksne og 1 barn havde syet graveposer, gravevanter og korttasker, begyndte vi vor sne-
huletur. Først mødtes nogle af os i København for kl. 5 om eftermiddagen at tage med "Kong Olav"
til Oslo. På færgen købte vi et spil Yatzi, og det havde vi -megen glæde af på turen

Ved ankomsten til Oslo fik vi at vide, at vor bus var forsinket. Det tog lang tid, men endelig kom
den. | Oslo mødte vi forøvrigt I til. Bussen kørte til Fagernes, hvor vi skiftede til en anden bus,
der kørte til Tyin. Fra Tyin kørte vi med snekat til Eidsbugaren, hvor 4 mere sluttede sig til.

Der overnattede vi og vågnede op til dejligt vejr. Den dag begyndte opstigningen på ski, og det
var faktisk ret anstrengende at gå op, både for mig, fordi jeg var den mindste, og for dem, der
havde pulke at slæbe på. Nu var kl. 4 om eftermiddagen, og vi fandt en god skavle. I den blev
der gravet 4 snehuler. Alle snehulerne var færdige kl. 11 om aftenen. På det tidspunkt gik de
fleste i sovesækkene. Det var ikke ret koldt, som nogle nok vil tro, men om morgenen var det svært
at komme ud af poserne.

Næste dag var hviledag, og vi var faktisk også godt trætte. Men en var ikke så træt, han begyndte
at bygge en torummet igloo, som senere fik navnet Yatzi-hulen. Vores snehuler gav vi også navne,
nemlig Hotel Hvide Hus og Snepaldset.

Nogle havde besluttet, at vi skulle til Gjendebu næste dag. Så der blev pakket, og vi tog afsted.
Det var en god tur, fordi det meste af vejen gik nedad. Gjendebu er en hytte, som ligger i en dal.
Da vi kom der ned, så nogle af os, at der var overfyldt. Heldigvis var der en norsk turleder, som
låste op til en mindre hytte, der lå lige ved siden af Gjendebu. Det var virkelig rart at sove i en
rigtig køjeseng med et rigtig tæppe.

Da vi vågnede næste dag, var vejret meget dejligt. Nogle ville gerne til Olavsbu, som også er en
hytte. Det ville resten af vore gruppe også. Men så måtte nogle tilbage til snehulerne efter mere

oviant. Det blev dem, som løb hurtigst, der gjorde det. På Olavsbu bagte de fleste af os pande=
ber. Om aftenen fandt vi et spil Yatzi, og så blev der ellers spillet Yatzi. Det var godt, vi
fandt det, for vi havde glemt vore eget. Næste dag skulle vores hold tilbage ,og der var ikke ret
langt, så vi gik langsomt.

På vejen så vi noget af en sø, og den var frosset til helt ned til bunden. Isen var hel klar, og i den
var små bitte orange fisk frosset fast. Desuden var der nogle aflange luftbobler. Det hele lignede
et skuespil og var så smukt. Da vi endelig kom tilbage til snehulerne var indgangene føget til, så vi
måtte grave lidt. Der var også nogle, som var sunket lidt; een var endda sunket så meget, at vi
måtte grave en ny snehule. Om aftenen blev iglooen færdig, og nogle sad så og snakkede i den.
Næste dag skulle de fleste pakke. Mens nogle pakkede, lavede andre en slalombakke, som de løb
på. Slalombanen var svær og god.

Nu skulle de fleste ned til Eidsbugaren, og resten kørte med for at hjælpe med bagagen. Da vi kom
ned, blev der kapløb om bruseren. Nu tog de, der skulle fortsætte ferien op til snehulerne igen, og
andre kom til senere. Om aftenen bagte vi pandekager i læssevis, og de smagte godt.

Næste dag tog vi ned til Oslo, samme vej som vi var taget op. Hjem sejlede vi bare med "Prin=
sesse Margrethe". Da vi var kommet om bord, satte vi os op på dækket og bagte pandekager på et
stormkøkken.

I kan tro, jeg har ikke fortrudt, at jeg var med, og hvis I nogen sinde får en lignende chance, syn-
tes jeg bestemt at I skulle tage den. Husk jeg er. kun 10 år.

Bente Stallknacht. (10 år).




![page17.jpg](/1975/DB-1975-3/page17.jpg)
På vintertur med AFD. VEST

Afd. Vest har i vinter arrangeret 2 vandreture, Til Solerup Bakker d.8.-9. febr. og til Salten
Langsø d.1.-2. marts.

Vi var 5+ en hund der mødtes lørdag d.8.febr. for at vandre i og omkring Sollerup Bakker ved Viborg.
Vi startede vandringen i Sollerup og var ret hurtigt ude i ødemarken. Turen tegnede godt. Solen
skinnede. Strå og grene havde et fint lag iskrystaller, der reflekterede solstrålerne. Turen gik gen-
nem et meget afvekslende terræn med masser af lyngarealer, skove og søer. Ved frokosttid slog vi os
ned i et hjørne af en skov, hvor solen rigtig havde magt. Der var lunt som på en forårsdag. Efter at
have slået mave, gik vi videre. Det gik kvikt fremad for rygsækkene var lette og jorden var sten=

hård efter flere nætters frost. Hen under aften fandt vi en mark, hvor vi slog lejr - efter høfligt at
have afslået landmandens tilbud om et gæsteværelse eller, da vi ikke ville have det, en plads på hø-
loftet. Maden blev spist om et bål, for nu var der bestemt ikke forår mere. Om aftenen hyggede vi

os om bålet med cacao, mens vi beundrede den fantastiske stjerneklare himmel.

Næste morgen opdagede vi, at vores anstrengelser for at placere teltene i morgensolen var forgæves.
Der var overskyet, men klart vejr. Det havde frosset en del om natten, så vi havde en del besvær
med at få vandet ud af dunkene. Efter morgenmaden brød vi lejren og gik videre i terrænet, der var
lige så afvekslende som gårsdagen . Efter bestigningen af en lille bakke med udsigt til store lyngare-
aler, der stadig havde en dejlig farve, spiste vi den sidste proviant. Efter froskosten gik vi videre
gennem terrænet til en landevej, hvor vi tog bussen til Viborg og derfra toget til Århus. Vi var alle
trætte efter en frisk tur - hundens træthed varede et par dage, hvor den kun gik ud når det var strengt
nødvendigt.

På den næste tur var vi 10, der forlod Århus lørdag morgen for at vandre omkring Salten Langsø.
Turen mindede på flere måder om den foregående. Vi gik i et virkeligt dejligt afvekslende terræn.
Om lørdagen havde vi solskin, så det var en ren nydelse at slappe af på sin karrimat; efter den hårde
bestigning af Sukkertoppen. Efter nedturen fandt vi ret hurtigt en plads, hvor Følfod mente, vi burde
brede karrimatterne ud og nyde solen. Vi stillede teltene op, for det var en virkelig dejlig plads,
hvor teltene stod mellem lyng og gyvel med udsigt over Blis sø. Efter en tur rundt i terrænet, hvor vi
udforskede bunkere fra besættelsen, begyndte vi at lave mad omkring et bål. Mens solen langsomt gik
ned, havde vi en pragtfuld udsigt over søen mod bakkerne på den anden side, hvor granernes profiler
mindede meget om en forrevet bjergkam. Senere på aftenen tryllede Kirsten Sarbæk pandekagepulver
frem og Bamse havde minsandten solbærsyltetøj og honning. Det var en dejlig natmad inden vi skulle
i poserne.

Næste morgen havde vi ikke så travlt med at komme op for en klam tåge dækkede landskabet. Tågen
lettede kun lidt op af dagen, så vi måtte undvære de store vide udsigter. Turen gik rundt om Salten
Langsø. Vi standsede ved vadestedet, men nøjedes med at nyde synet. Efter foræringen af en hel del
krat nåede vi frem til landevejen, hvor vi tog bussen til Århus.

Det var begge ture i afvekslende terræn, hvor vi på trods af anstrengelserne ikke savnede godt humør.

Carsten Jensen.




![page18.jpg](/1975/DB-1975-3/page18.jpg)
JEG SAVNER

ideen

planerne

forberedelserne

afrejsen

lyden og lugten af jetfly

spændingen og forventningen
afslappelsen i flyet

den kønne stewardess

det første syn af landet

landingen

den første lejrplads

kaos

det første måltid

den første nat i teltet

recognoscering

diskussioner og kortstudier

vækningen midt om natten

det rædselsfulde måltid i morgenbrækningen
pakning af rygsæk

trætheden og depressionen før opbrudet
snetrampning i let narkose

time efter time

isøksen og rebet

den dybe stilhed

de kolde tæer og de våde vanter
stjerner og måne ens bedste venner
dagens komme i en eksplosion af sollys
trætheden og morgentågen fordampet
hektisk aktivitet

afslidte fingerspidser og rystende knæ

de brændende kinder, de tørre læber, næsedryp

spændingen, frygten, overvindelsen
klimaks i opstemt afslappelse

hvilen, sollyset på teltdugen, myggene
chockbadet i den iskolde elv

den ny fornemmelse af renhed

slentren i havstokken og i dalen

dyr og planter og pludselig nye mennesker
kulden, blæsten, dagregnen

væden i teltet

den klamme sovepose

den kolde skulder og den kolde hofte
surheden, gnaveriet, det muntre samvær
de lange samtaler

det gode kammeratskab

ventetiden, spildte dage, nervesitren
frygten for sygdom, hypokondri

de ensomme vandringer

den klamme havregrød

den varme chokolade

fundet af et glemt bolche

lugten af primus og piberøg

et venligt klap på skulderen

leven i nu'et og glemsel af fortiden
møde med moskusokse, ræv og fjeldhare
den ensomme måge i modlys

den snorlige jetstribe tværs over himlen
lejrbålet, månens orangeballon, norlyset.
Jeg savner det hele -

kort sagt: jeg savner

bjergene

Anonym forfatter

glæden, tilfredsheden, selvtilfredsheden, stoltheden

de muntre sneglissader, den gode træthed

det enorme måltid
18




![page19.jpg](/1975/DB-1975-3/page19.jpg)
Årsberetning for året 1974 BK

Så er der gået et år siden sidste generalforsamling, og jeg vil nu give en oversigt over årets aktivi-
teter. Det er op til jer at bedømme, om vi har gjort det godt nok. På jeres pladser har i sammen
med ASrensk aber fundet en lille folder, som mange af jer sikkert kender i forvejen. Den fortæller
hvad vi laver i klubben, og er udgangspunkt for min beretning. Men allerførst kan jeg jo nævne, at
et af årets resultater er netop denne folder.

Vi har i dag i DB 428 medlemmer, en tilbagegang på 38 i forhold til sidste år. Tilbagegangen skyldes
dels, at vi 73 havde mange svenske deltagere i klubbens Grønlandstur (30), som så i 74 igen er fal-
det fra, og dels at vi opdagede en mindre uoverensstemmelse mellem Afdeling Vest og vores medlems-
kartotek, som imidlertid nu er blevet rettet. Reelt er der tale om en mindre tilgang af medlemmer.
Bemærkelsesværdigt er det, at der i de sidste par år har været ret stor såvel tilgang som afgang.

Det bliver en af den ny bestyrelses opgaver at vurdere dette og deraf udlede, om en strukturændring
er nødvendig, eller om dette er et resultat af allerede stedfundne strukturændringer .

UDDANNELSE OG TRÆNING

Vores halvårlige klatrekurser for begyndere blev også afholdt i år, nemlig den 23./24. marts og
den 12./13. oktober på Kullen med teoriaftener 2 dage forinden. Kurserne blev ledet af NO med
assistance fra Alpin Gruppe. Forårets kursus havde god tilslutning, medens den svigtede lidt i efter-
året. Det kan måske skyldes, at det lå lige i begyndelsen af skolernes efterårsferie.

Derudover har der været de traditionelle Kullenture med klatring og vandring, som alle var godt be-
søgt (ca. 20 i gennemsnit) og som er en uundværlig del af klubbens aktiviteter. De fandt sted 27./28.
april, 31.8.-1.9., 9.11.-10.11. og 30.11.-1.12. Den planlagte tur til Hestra i begyndelsen af
året måtte ligesom tidligere år aflyses, da der ikke var sne. Der blev også afholdt de "meget popu-
lære" vandreture T Sverige med Tom og Dolfi i week-enderne 25./26. maj til Hallandsåsen, og
28./29. september til Sveriges sydligste ødemark ved Immeln-søen. Peter Franke samlede igen et
hold til sin Harzen-tur i St. Bededagsferien.

I samarbejde med Naturfreunde i Østrig og Fritz Moravec arrangerede klubben sidste sommer et is-
kursus med 11 deltagere og 3 medbragte hjælpeinstruktører i tiden 20.-27. juli. Der var både begyr—
dere og viderekomne, og især begynderne fik udbytte af opholdet.

Angående legatet til minde om Bent og Carsten Wittgren Andersen, har der været 4 ansøgere, der hver
fik 400 til deltagelse i iskursus. Desuden fik 2 instruktører dækket deres ophold.

Desuden inviterede klubben til sommertræf ved Bohinj-søen i de Juliske Alper i tiden 26. juli - 4.
august, hvor 18 mennesker, kvinder og børn vandrede, klatrede og sejlede i kajak i strålende vejr.

Grønlandsaktiviteten var igen stor, idet klubben stod for rejseplanlægningen. Der var 35 deltagere.

KLUBHYTTEN PÅ KULLEN

Vores hytte er blevet et mere og mere populært samlingssted både for klatrere og andre, hvilket ses
af antallet af overnatninger, som i 74 var ca. 750 - 150 flere end året før. Vi har haft to arbejds-
week-ender, hvor der blev ryddet op i skoven samt bygget ny skorsten. Den planlagte toiletbygning
nåede vi ikke. Med denne sidste skovrydning kan vi også se enden på de forhåndenværende ressourcer
af fyringsbrænde. Noget som den ny bestyrelse skal tage i betragtning. Det har vist sig at mange
ikke-medlemmer af BK (Fjeldklubben, Spejdere - og især de sidstnævnte) benytter hytten, og vi prø-
ver at finde en ordning som fører til den bedste udnyttelse og samtidig mindst mulig konfrontation
mellem de forskellige grupper.

Klubbens første midsommerfest med over 100 deltagere blev afholdt på grundens bålplads med Vladeks
helstegte pattegrise som aftenens højdepunkt. Denne årligt tilbagevendende tradition er faktisk den
eneste gang om året, hvor så mange af klubbens medlemmer får mulighed for at hilse på hinanden.

19





![page20.jpg](/1975/DB-1975-3/page20.jpg)
Medlemsmøder
16. januar vistes i Virumhallen den legendariske Mount Everest-film af 1953 bestigningen.

27. februar klubbens ordinære generalforsamling.

13. marts Stor aften med den kendte bjergbestiger Toni Hiebeler, som viste lysbilleder og film om
den første vinterbestigning af Eiger nordvæg.

29. april - Egne medlemmer i Virumhallen om påskens ture i Paklenica, Lapland m.m.

26. september fortalte egne medlemmer igen - denne gang om deres sommerture. Jens Andersen om
Glockner-området. Magnus om Juliske Alper, Kurt om Dolomitterne og Bergell, og Niels Frede=
riksen om Chamonix.

17. oktober - Grønkandsaften arrangeret sammen med Fjeldvandrerklubben. Der vistes billeder fra
Forskellige steder i Angmagssalik-området og Vagn afsluttede med sin film om Maritim Alpinisme.

27. november tog de to Petere os med på Hochtur i Silvretta. Det ser ud til at der endelig er kom
met gang i denne måde at opleve bjergene på - nemlig vinter-skibestigninger. De viste også for
skelligt udstyr.

Der afholdtes desuden auktion over brugt udstyr i samarbejde med Fjeldklubben, første gang den 25.
april i Virumhallen, og anden gang den 9. december i Sommerstedgade. Ideen er udmærket, men det
kræver flere villige sælgere af brugt udstyr.

Åbent-hus aftenerne fortsatte også i 1974 i Badstuestræde med følgende emner :

7.1... Hvordan bygger man en snehule + film

6.2. Focus på bjergskoler

5.3. Sommeraktiviteter

4.4. Hvad vil vi med bladet?

16.5. Himalaya med Bamma

17.6. Maritim Alpinisme i Grand Canyon (Jørgen Hansen)
9.9. Isklatring - gletscher - og brævandring - erfaringer
7.10. Soloklatring

4.11. Sidste møde i Badstuestræde.

Dette er mange emner, og skal bestyrelsen ikke køre tom for ideer, bliver det nødvendigt med for-
slag fra andre af klubbens medlemmer.

Sidste Åbent-hus-aften foregik i december i vore nye klublokaler i Sommerstedgade 11, hvor over
40 personer sluttede året over en hyggelig julegløg.

Vores store opgave i 1974 var jo netop at finde egnede lokaler, og efter lang tids søgen lykkedes
det endelig at finde lokalerne i Sommerstedgade 11, som vi fandt egnede. Jeg vil hermed gerne
takke alle, der var behjælpelige med indretningen. Resultatet er efter bestyrelsens mening blevet
godt. Med disse lokaler har også biblioteket fået meget bedre vilkår. For første gang siden klubbens
start i 1951 har vi kunnet samle alt under et tag. Vi har i årets løb anskaffet en hel del ny bøger, og
udlånsaktiviteten er stigende. Vores bibliotekar Vladek har haft et stort arbejde med flytningen og
nyopstillingen af bøgerne. Tak skal du have = Hvala-ti Vladek.

Medlemsblad

Medlemsbladet er udkommet 5 gange. Trykkeren: Ivan har gjort sig stor umage for at forbedre teknik-
ken, og vi kan være tilfredse med resultatet. Tak til Kaj for hans indsats som redaktør. Jeg vil dog
gerne gøre opmærksom på at bladets kvalitet ikke kun afhænger af Kaj og Ivan, men i allerhøjeste
grad også af medlemmernes bidrag med artikler og billeder. i

20




![page21.jpg](/1975/DB-1975-3/page21.jpg)
OAV

Jens Andersen har i løbet af året gjort et stort arbejde for at bringe OAV-listen up to date, således
at alle vore OAV medlemmer nu skulle få Mitteilungen fra OAV.

UIAA

Sidste år sagde vi, at BK per 1. april ville blive medlem af UIAA. På grund af misforståelser sker
det først i år.

Samarbejdet med Fjeldvandrerklubben er blevet fortsat med den årlige sammenkomst for begge
klubbers bestyrelser, hvor fælles problemer og aktiviteter drøftes.

Samarbejdet med Grønlandsudvalget har været begrænset. Det overlades til den ny bestyrelse at
afgøre, hvorvidt det skal fortsætte.

Vi har i det forløbne år mistet et af klubbens æresmedlemmer, hr. ambassadør Ebbe Munck, som var
en stor ven af klubben og hjalp os med planlægningen af mange Grønlands-ekspeditioner.

DER KOM EN HILSEN

fra vennerne i Malmé efter Åsljunga turen i november, og det i en meget speciel udførelse.

[En ca. 2 meter lang rulle med tekst, farvebilleder og udklip, virkelig en morsom hyldest til de
"hårdføre" danske deltagere i vandreturen. Det er så overvældende at vi bør blive lidt "flove" over
(det.

Desværre kan billederne her ikke give det rigtige indtryk af rullen, d.bl.a. farverne savnes.

Vi takker vore Malmé venner for denne hilsen og håber at møde jer snart igen på en ny tur.




![page22.jpg](/1975/DB-1975-3/page22.jpg)
LØST & FAST
STOR AKTIVITET | PÅSKEN

Hos Bjergklubbens medlemmer har der været en usædvanlig stor aktivitet i denne Påske . De efter-
hånden institutionaliserede snehuleture til Jotunheimen i Norge blev brudt i 1973 da det første hold
tog til Paklencia i Jugoslavien for at klatre i klippe. Sidste år var der ikke mindre end 27 i Jugo=
slavien.

I år har aktiviteten været spredt ud over de; meste af Europa. En halv snes stykker fortsatte den
Jugoslaviske tradition ved at tage til Paklencia, så Ancia Kuk måtte atter lade sig befamle af
danske hænder. Fra gruppen forlyder det at man nu ikke behøver flere data om de meteorologiske
forhold i området til at kunne fastslå, at det er af de bedste steder at tage hen i Påsken, hvis man
vil være sikker på regn.

I det mindste 3 grupper af forskellig størrelse var i Jotunheim-området, for bl.a. at se på de gam=
mel kendte steder i Svartdalen og omegn. Der kan berettes om fine sneforhold, masser af sol og godt
vejr i det hele taget.

I det mindste to medlemmer nåede helt til Sarek-området. Også herfra meldes der om meget fine sne-
forhold og godt vejr. Nordskandinavien har vejrmæssigt tilsyneladende været et heldigt valg denne

Påske.

En lille halv snes stykker har været i Dolomitterne for at lave Hochturen. Her var man mindre heldig
især med vejret. Således lå man indesneet på en hytte i adskillige dage, men man havde det efter
sigende fornøjeligt endda. Der forlyder også noget om at man stiftede nærmere bekendtskab med la-
viner end der var morsomt. Men det får vi måske mere at høre om en anden gang.

Der er også dem der har været i Jylland for at sejle i kajak.

INTERESSE FOR INGOLFFJELD SYDVÆG

Rygtet om den imponerende sydvæg på Ingolffjeld har bredt sig, blandt andet gennem omtalen af den
dansk-engelske expedition i 1973 i det engelske tidsskrift "Mountain", således er der til sommer to
expeditioner der vil forsøge sig. En tjekkisk expedition fra Prag og en engelsk expedition. Der for-
lyder intet om hvilken rute tjekkerne har tænkt sig at forsøge. Englænderne vil forsøge at lave en
direkte start på selve Sydpillaren for at undgå lavinefaren fra den centrale del af væggen. De er
villige til at bruge borebolte, men kun ganske få.

PÅ VULKANER OG JØKLER

I løbet af sommeren har INTERSTUDY, som ikke er noget almindeligt rejsebureau, men mere prøver
at være en slags klub for æventyrlystne, planlagt en række ture rundt i Island. Den første, med
foreløbig afrejsedato 7. juni, er en 2 ugers højlands-ekspedition i Land-Rover, hvor der i rejsepla=
nen først og fremmest er tænk på bestigninger af vulkaner og jøkler. Hekla, Herdubreid, Askja og

ØPræfajøkull på 2119 m. er nogle af dem. Flere oplysninger på (03) 42 85 52

SKIRESULTATER
De jydske mesterskaber i langrend blev afholdt i Kvitåvatn d. 15.2. og gav følgende resultater :

Herrer seniorer : 1. Kr. Østergård Brande 1.14.35
2. Peder Sieg Viborg 117,15
3. Troels Troelsen Brande 1.21.41.

22




![page23.jpg](/1975/DB-1975-3/page23.jpg)
Dame senior : 1. Kirsten Thrane Viborg 29.22

2. Eva Thrane Viborg 30.02
3. Anette Østergård Brande 31,99
Old Boys: 1. Poul Thrane Viborg 57.50
2. Folmer Christiansen Århus 1.00.46
3. Lauritz Gjedde Århus 1.03.48
Piger & drenge : 1. Carsten Christiansen Århus 16.50
2. Anne Marie Østergård Brande 18.45
3. Bettina Gjedde Århus 21,15

Børneklasse : 1. Lis Østergård Brande 11.50
2. Gorm Rambøll Jessen Ålborg 13.50

TIDSSKRIFTER FOR BJERGSPORT
Bjergklubben abonnerer på et antal tysk- og engelsksprogede tidsskrifter, som for eksempel :

Der Bergsteiger (12 numre pr. år)

Der Bergkamerad (12 numre pr. år)

Mountain (6 numre pr. år)
Disse tidsskrifter giver en mængde information og ideer til supplement af vort eget klubblad. Tids-
skrifterne kan gennemses under Åbent Hus aftenerne i Sommerstedgade .
Hvis du gerne vil have bedre tid til at studere tidsskrifterne, kan du deltage i læsekredse, som på-
tænkes oprettet efter følgende skitse :

- vi opretter et abonnement pr. 4-5 deltagere

- pris ca. 20-30 kr. pr. år pr. deltager pr. tidsskrift

- efter højst 5 dage sender du bladet videre med ny adresseseddel
og nyt frimærke

- efter et år trækkes lod blandt deltagerne om at få hele årgangen
til ejendom

Hvis du vil deltage, så tilmeld dig hos Vladek, (01) 694096, eller hos Magnus, (02) 9821 28, og
oplys, hvilke tidsskrifter, du er interesseret i.

FØLGESKAB TIL SVALBARD søges af fjeldvandrer, som vil se og opleve steder som Ny Aalesund
og Longyear-byen, hvor mange af de store polarforskningsprojekter havde deres udgangspunkt.
Henvendelse til: Boe. B. Andersen, Ørstedsgade 110, 6400 Sønderborg.

EUND-støvler er ikke, hvad de har været! —' eller har de overhovet nogensinde været prisen værd?

Støvlen er ikke vandtæt nok, - den støtter ikke nok, - og sålerne er af for ringe kvalitet.

23




![page24.jpg](/1975/DB-1975-3/page24.jpg)
Reserveret Postvæsenet

Hvis vore sædvanlige leverandører skulle være i tvivl om, hvad de skal gribe og gøre i, når vi ikke
er tilfredse, så kan der nævnes et par kvaliteter som MALOJA, HUBERTUS og HUBERTUS EXTREM.

En sidste mulighed var også, at LUND tog ved lære fra konkurrenterne og undersøgte vort behov, og
fabrikerede en anstændig dansk kvalitet.

Steen Ole

Som du sikkert ved, fylder Dansk Bjergklub til næste år 25 år, men vi tager allerede i år forskud på
jubilæumsaktiviteterne ( (for ikke at få det hele på een gang) og indbyder hermed til

Fr DANSK BJERGKLUBS FOTOKONKURRENCE.

Skal du på klatretur, vandretur, gletschertur, bjergbestigning i Norge, Alsie, på Grønland el.
lign. i sommer, så tænk på hvilke billeder du tager undervejs.

EMNE: Frit - dog med relation til klubbens aktiviteter (vandring, klatring etc.).

DELTAGERE: Konkurrencen er åben for alle med såvel farvedias som sort/hvide papirbilleder
"Mindstemål 18 cm på en led).

Hver må deltage med max. 5 dias og 5 sort/hvide. Alle deltagende billeder skal være Forsynet med
navn, adresse plus titel. De kan afleveres i Sommerstedgade de første fire torsdage i Oktober må-
ned, dog senest den 24. oktober, eller sendes til Jens Andersen.

Alle indsendte billeder vil blive udstillet i Sommerstedgade i ugen 3.77. november. De 3 bedste
billeder i hver gruppe vil blive præmieret med film og fotoudstyr til en samlet værdi af kr. 500,-.

BK forbeholder sig ret til at gengive deltagende billeder i bladet.

Dommerkomitteen består af:  O. Jonassen, fotograf
J. Grønlund, reklamefotograf
Jens Andersen, bestyrelsesmedlem



