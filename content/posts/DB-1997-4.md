
---
title: "Dansk Bjergklub 1997 nr. 4"
date: "2022-10-29"
draft: false
tags: ["1997"]
thumbnail: /1997/DB-1997-4/page1.jpg
---

![page1.jpg](/1997/DB-1997-4/page1.jpg)




![page2.jpg](/1997/DB-1997-4/page2.jpg)
Dansk
Bjergklub
nr. 4 - 1997
46. årgang

Indholdsfortegnelse:

Sommer og alpinkursus i Chamonix 4
Palle Johansen

Solo eventyr på Mt. Shasta
Dorthe Wildenschild

Eventyr i den underjordiske verden
Louise Korsgaard

Sommertræf 1997
Erik Karlsen

Indholdet i førstehjælpskassen
Henrik Jessen Hansen

Carl Hall
Jens Holm

Klarting på Bornholm
Anne Grete Swainson

WWW

Forsidebillede:
Foto: Palle Johansen
Frokost på Plateau du Trient efter aig. De Tour.

Udgivet af:
Dansk Bjergklub
Østbanegade 17 st.th., 2100 Kbh. Ø

Redaktion Øst:
Henrik Ljunggreen 4466 4662
Valdemar Jensen 3295 9187
Redaktion Øst:
Erik Karlsen 8611 2837
Brian Christensen 8610 8585

Næste nummer af Dansk Bjergklub udkommer
ca, 10. december. Stof sendes til Henrik

Ljunggreen, Jonstrupvej 244 A, 2750 Ballerup.
Og skal være redaktionen i hænde senest 1/11.

Tryk: Skou & Madsen Eftf. ApS.
Kopi af artikler tilladt, hvis kilde og navn angives.
ISSN 0900 - 4076

Dansk Bjergklubs bestyrelse:

Formand (Adresse ændringer)

Jan Bønding 3543 4710
Østbanegade 17 st.th. 2100 Kbh. Ø

E-mail jbdbkødanskbjergklub.dk

Sekretær (Ny indmeldelse i klubben)

Henrik Ljunggreen 4466 4362
Jonstrupvej 244, A. 2750 Ballerup

E-mail hlj(Ødanskbjergklub.dk

Kasserer

Christian Tørnqvist 4444 1292
Uddannelseskoordinator

Peter Harremoés 3156 4171
Klatrevægskontakt

Ole Brudsø 3139 8396
Jens Ulrik Jensen 3142 6286
Brian Christensen 8610 8585
Klubbens giro-nummer 907 9858
Klubbens Internet-adresse www.danskbjergklub.dk
Klubhytte. Ved Skåret i nærheden af Målle.
Hyttevært: Lars Brøndsel 5631 0209

Afd. Østs bestyrelse:
Jan Bønding 3543 4710
Dannie Baess 3131 9201
Henrik Jessen Hansen 4587 4554
Henrik Spanggård Munch 3135 4011

Klublokaler og bibliotek afd. Øst:
Valdemarsgade 33 kld. Åbent hus hver torsdag

kl. 20-22, bortset fra ferier og helligdage
Bibliotekar Henrik Jessen Hansen 4587 4554

Afd. Vests bestyrelse:
Erik Karlsen 8611 2837
Skanderborgvej 216 ,1.th, 8260 Viby I.

Mette Christensen 8619 4650
Kristian Kaltoft 8612 4586
Brian Christensen 8610 8585
Dorthe Skytte 8675 2543
Torben Redder 8618 0301
Klublokaler afd. Vest:

Trøjborgvej 75 F, 8200 Århus N. Åbent hus hver
tirsdag kl. 19-22, bortset fra ferier og helligdage.

Københavns Klatreklub bestyrelse:

Steen Mintzberg (Formand) 3526 4527
Birgit Løppenthien (Kasserer) 3526 1677
Henrik Spanggård Munch (Sikkerhed) 3135 4011
Inger Færge (Uddannelse) 4233 4023
Flemming Rasmussen (Konkurrence) 2084 1012
Hakon Jensen 3526 4056
Klatrevæg:

Sundholmsvej 6-14 bygning D. Åbent dagligt
17-22 (tirs. 14-22). Weekend 12-18. 3154 6367

Århus Klatreklub bestyrelse:

Asger Vestergård (Formand) 8616 6629
Dorthe Skytte (Kasserer) 8691 4820
Kristian Kaltoft (Medl. kont. man 19-21) 2041 1702

Trøjborgvej 75 F, 8200 Århus N. Åbent
lør-søn 12-16, man 16-19, tir 19-22, tors 16-21





![page3.jpg](/1997/DB-1997-4/page3.jpg)
Dansk Bjergklub

Indledningsvis vil jeg bringe en god nyhed. Naturklagenævnet har endelig
færdigbehandlet fredningssagen vedrørende Ringebakkerne ved Vang. Der bliver ikke
noget forbud mod eller begrænsninger af klatringen her. Jeg henviser for yderligere
information til Anne Gretes artikel andet steds i bladet.
En anden god nyhed er at klubben nu har fået en hyttevært, idet Lars Brøndsel har
påtaget sig denne opgave, det er vi meget glade for.
Angående klubbens fremtid er det indtil nu eneste konkrete resultat, at vi har indgået et
nyt lejemål på ca 182 m? i Løvstræde nr 8. Det er vores håb at disse mere centralt
placerede og langt mere indbydende rammer vil medvirke til et væsentligt større
fremmøde til klubaftener.
Jeg tror at det er vigtigt for klubbens fremtid, at der er et aktivt klubliv også udenfor
klatrevæggene. Dette skal naturligvis ses som et supplement og ikke som et alternativ til
væggen. Det havde været ønskeligt om vi havde kunnet etablere nye mødelokaler i
tilknytning til klatrevæggen, men dette er ikke muligt på nuværende tidspunkt, og vi
finder ikke at vi bør afskære os fra at forbedre disse forhold mens vi måske finder de
ideelle lokaler. Klubben har bundet sig for tolv måneder, mens vi er sikret lokaler i 5 år.
Vi forventer at åbne disse nye faciliteter umiddelbart efter efterårsferien, den 23 oktober.
Der forestår noget arbejde med indretning og istandsættelse af lokaleme inden
indflytning er mulig.
Vi har desværre i år oplevet ialt 8 ulykker på Kullen som medførte redningsaktioner.
Ikke alle disse er pt. bestyrelsen bekendt. Vi får snarest oplysninger herom og vil så
analysere resultaterne. Det ser ud til at klippen flere steder er i dårligere stand end vi er
vant til at se. Dette kan have været en medvirkende årsag til de flere klatreulykker. Indtil
vi har dette nærmere kortlagt, vil vi opfordre alle til at være ekstra påpasselige med
hensyn til løse og dårlige klippepartier måske specielt på nordkysten.

Jan Bønding

3




![page4.jpg](/1997/DB-1997-4/page4.jpg)
Sommer og alpinkursus i

Chamonix

Palle Johansen

Det hele startede, da jeg for et Yz år siden
tilmeldte mig årets alpinkursus.

Efter en udtagelsesweekend med oriente-
ringsløb og støvleklatring ved Toms
overhæng var jeg og de øvrige kursister
godkendte” og klar til 6 intensive og
lærerige dage i de snedækkede alper med
Per Bager, Søren Carlsen, Christian
Guldbrandsen, Jacob Barfod og Peter
Harremoés.

Måske skulle jeg starte helt fra begyn-
delsen. Mit udgangspunkt for at deltage i
alpinkurset var kort og godt at jeg gerne
ville bestige nogle bjerge - og at jeg før
kurset stort set intet anede om bjergbe-
stigning.

Derfor var det også med en vis forvent-
ning i sindet at Nicolai Borchorst, Tina
Stummann og jeg kørte syd på med alt
det funklende nye udstyr i rygsækken -
udstyr som jeg havde kikket på, vist
frem og pralet af til venner osv. de sene-
ste par måneder, men som jeg reelt ikke
anede hvad skulle bruges til!!

Vi drog hjemmefra en lille uges tid før
kurset startede med den bagtanke at
smugtræne lidt inden selve kurset. Både
Nicolai og Tina havde været i Chamonix
før, og brugte derfor køreturen til at dis-
kutere hvilke bjerge der kunne være
spændende at bestige. De kunne navnene
på adskillige bjerge udenad. (Det eneste
bjerg jeg kendte var vist Mt. Blanc!!)
Ligeledes brugte de ofte fremmedord
som serac, couloir og bergschrund. Jeg
forstod ingenting!

4

Flere gange på turen blev jeg grundig til
grin, fordi jeg i min totale uvidenhed
stillede spørgsmål, der - set i bakspejlet -
var håbløs dumme og naive. Bl.a. blev
jeg belært om, at rigtige alpinister ikke
går i bad. Jeg troede, der var bad i hyt-
terne!.

Efter at være blevet godt indlogeret på
Les Arolles campingplads var vi klar til
første alpine bestigning - en beskeden 3.-
4. grads klippetop på ca. 200 meter i
2548 meters højde kaldet Index. Med
tunge rygsække gik vi fra den midterste
liftstation til foden af klippen. På grund
af dårlig form og højden husker jeg gåtu-
ren på 500 højdemeter som særdeles an-
strengende. Natten tilbragte vi som sild i
en tønde i Tinas 2-mandstelt. Vi lå så
klemte, at Nicolai vågnede af et mare-
ridt, der gik ud på at en fremmed klatre-
bums pludselig bankede på teltet og bad
om en soveplads!!

Efter et par dage i højden var vi så ende-
lig klar til alpinkurset.

Kurset startede med en gennemgang af
alle bjergkontorets funktioner - hvorefter
vi i grupper handlede mad til hele kurset
- meget mad!!

Inden kurset var jeg af flere årsager ret
nervøs for at få stoppet alt for mange
kg. i min rygsæk. Mest fordi jeg fra natu-
rens side aldrig har været i stand til at
trykke badevægten op på mere end ca.
55, Endvidere var min instruktør på ikke
bare en hr. hvem som helst - men selve-
ste Peter Harremoés. En mand, der i føl-




![page5.jpg](/1997/DB-1997-4/page5.jpg)
SÅ
e AN

on
£ 2.

kk

Foto: Palle Johanson Tina ved Torino hytten inden afgang mod Dent du Géant.
å




![page6.jpg](/1997/DB-1997-4/page6.jpg)
ge de værste løgnhistorier(?) skulle kun-
ne gå 2 døgn i bjergene på en kop ris og
ellers være i stand til at løbe fra stort set
hvem som helst - bare det går opad!!
Efter at have fordelt maden gik turen op
til Albert Premier hytten. Min rygsæk var
meget, meget tung. Inden afgang var jeg
seriøst bange for, at mine tynde ben ikke
skulle kunne klare turen. Men turen gik
til min store overraskelse bedre end for-
ventet. Måske havde turen til Index alli-
gevel hjulpet på formen. Desuden opda-
gede jeg, at alle de andre mærkelig nok
blev lige så trætte som jeg selv. Jeg hu-
sker også tydeligt, hvordan jeg fik forny-
et kræfter, da Peter Harremoés bad os
om at finde isøksen frem. ”Yep” tænkte
jeg, "Nu er jeg fandeme en rigtig bjerg-
bestiger!!!”

Desuden undrede jeg mig over, at selve-
ste Harremoés også virkede træt. Nogle
gange sakkede han nærmest bagud!! Jeg
havde forventet, at han legende let løb
fra alt og alle. Folk begyndte endda at
hviske i krogene, at han "vist var ved at
blive gammel”, eller at han måske var
syg?? Hvor var den gamle Moés hen-
ne??

Vi nåede dog hytten. Hele næste dag
brugte vi på at lære gletscheren at kende.
Jeg husker tydeligt, hvordan Nicolai og
jeg hjemme pjattede med, at vi havde
hørt, at Moés "tvang” kursisterne til at
hoppe på snebroerne, til de brasede
igennem - for derefter at træne spalte-
redning. Både Nicolai og jeg opfattede
det vist som endnu en løgnhistorie om
Moés - men - det var det nu ikke!!!

På tur røg vi gennem snebroerne og 5-6
meter ned i spalterne, for derefter via
taljetræk at blive reddet op igen. Samti-
dig øste Harremoés af sin store viden om
hele begrebet gletscher. Og endelig fik vi
lov til at bruge vores dyre isskruer og

6

sneanker. (Inden kurset - på Index - var
vi så desperate efter at prøve at skrue en
isskrue i, at vi seriøst talte om at købe en
liter vanille-is til at øve os med).

Næste projekt på kurset var en bestig-
ning at Aig. du Tour på 3544 meter. Tu-
ren var en lang gletschertur der sluttede
med 100 meter mixed klatring. Vi nåede
toppen lidt efter solopgang. Vejret var
helt klart og udsigten meget, meget flot.
Dagen efter hed dagsprojektet en lang
gåtur fra Albert Premier hytten over 3
bjergpas til Argentiére gletscheren, hvor
vi skulle bivuakere de sidste 2 dage. Vi
nåede det første pas ved solopgang, og
gik resten af turen i stegende sol med en
utrolig flot udsigt til alle sider.

På vej ned af det andet pas var både Ni-
colai og jeg tæt på at komme galt afsted.
Nicolai fordi han faldt 10-15 meter ned
af den stejle couloir - jeg fordi Nicolai i
faldet strejfede min ene skulder og rev et
hul i min 3000 kr. North Face jakke med
sine nyslebne steigeisen. Puha - tæt på
for os begge!! Bagefter, da trætheden
meldte sig på vej over gletscheren, fik
fantasien frit løb f.eks. mht. hvor mange
førstehjælpssæt der evt. skal til for at
lappe en ryg, der er punkteret 12 steder
efter et fodaftryk.…

Rent taktisk var det klogt at vi valgte at
sove under åben himmel de sidste par
dage. Stanken af uvasket svedig mande-
krop havde været uudholdelig, hvis vi
havde sovet i en sovesal i en hytte. Tro
mig, kære læser, vi var simpelthen så
ulækre efter 5 svedige døgn, at vi til sidst
pjattede med, at vi ikke turde trække
forhuden tilbage, af frygt for at frempro-
vokere nye, hidtil ukendte, smitsomme
sygdomme.

Rent klatremæssigt var opholdet ved Ar-
gentiére lidt af en skuffelse for mig.




![page7.jpg](/1997/DB-1997-4/page7.jpg)
Tina og Palle på Mer de Glace efter bestigningen af Dent du Géant.
ls




![page8.jpg](/1997/DB-1997-4/page8.jpg)
Første projekt var en bestigning af Tour
Noir på 3837 meter. Da vi startede midt
om natten følte jeg mig rigtig godt gåen-
de og var derfor meget opsat på at nå
toppen. Men en blanding af for tunge
rygsække og for blød sne gjorde at vi
mistede for meget tid over gletscheren.
Enden på det hele blev, at vi vendte om
160 meter fra toppen. Surt show... For
fanden, hvor var jeg skuffet.

Dagen efter hed bjerget  Aig.
d'Argentiére. Allerede kl. 02.00 da vi
stod op var jeg meget træt. Samtidig
kunne jeg mærke at jeg overhovedet ikke
var motiveret til at klatre. Enden på det
bjerg blev at jeg måtte vende om efter
2V2 timers opstigning - kræfterne og mo-
tivationen stod på nul.…

Tilbage var bare en gåtur ned af Argenti-
ére gletscheren til nederste liftstation.
Både på den lange gåtur 2 dage forinden
og denne dag virkede Moés igen en
smule træt. Igen talte vi om at han vist
var ved at blive gammel osv…

Imidlertid gik der en anden sandhed op
for os ved liftstationen. Trætte Moés
spurgte om vi ville være med til at gå de
sidste 1000 højdemeter ned og derved
spare liftpenge til den senere druktur. Da
vi var rimelig trætte afslog vi alle med et
nej tak.

Herefter satte Moés sin rygsæk og bad
os om at tage den med ned i liften hvor
efter han uden at sige et ord bare satte i
løb ned ad stien!!!

Rimeligt chokeret over at han bare sådan
løb gik jeg hen for at tage hans rygsæk.
Til min store overraskelse kunne jeg ikke
løfte den. Ganske enkelt. Den var sim-
pelt hen for tung!!! Hvad der var i den
ved jeg ikke, men den var ca. dobbelt så
tung som min egen. Nicolai og jeg måtte
hjælpes ad med at få den slæbt med ned.
Og her gik vi og talte om at han var en

8

træt gammel mand. Det tror da pokker at
manden bliver træt, når han i undervis-
ningens tjeneste slæber 35 kg udstyr med
på tur.

På et tidspunkt spurgte Nicolai, om
Moés ikke havde liggeunderlag med,
hvortil han svarede: "Nej, æh jo, men jeg
bruger det mest som rygsæk”.

Hvordan dette supermenneske kunne
holde ud at sove på rygsæk hele ugen og
om dagen slæbe sin rygsæk i stykker står
stadig hen i det uvisse.

Som afslutning på kurset evaluerede vi
og spiste god middag sammen i Chamo-
nix. Personligt vil jeg gerne gentage min
tak for en lærerig uge i godt selskab. Tak
til de 5 instruktører, der gad bruge 1 uge
af deres sommerferie på 12 kursfster.
Efter kurset gik folk mere eller mindre
hver til sit. Nogle skulle hjem straks ef-
ter. Tina, Nicolai og jeg var så heldige at
vi havde endnu 14 dage, hvor vi på egen
hånd kunne afprøve vores nye alpine vi-
den.

Det blev først til endnu en klippetur,
hvor vi klatrede til tops på Chapel de
gliére.

Da vejrudsigten herefter lovede godt vejr
i et par dage, tog Steen, Birgit, Heidi,
Tina og jeg til Du Géant gletscheren,
hvorfra vi efter planen over 2 dage ville
lave først Aig. de Rochefort og dagen
efter Dent du Géant. For at sætte hyggen
lidt i højsæde, havde vi godt med provi-
ant med. Bl.a. røde bøffer og Carte D'or
is!!

På gletscheren fik vi os indrettet rigtig
hyggeligt. Vi gravede teltene halvt ned i
sneen med en flot ringmur omkring til at
tage af for vinden.

Vi startede kl. 03.00 med morgenmad.
Ved solopgang nåede vi frokostpladsen
ved Dent du Géant. Herfra gik vi den
flotte og meget eksponerede Rochefort




![page9.jpg](/1997/DB-1997-4/page9.jpg)
grat og klatrede til tops på Aig. de Ro-
chefort (4001 m.o.h.).

Efter de obligatoriske topbilleder gik tu-
ren tilbage over den flotte grat med 900
meters frit udsyn nedad til begge sider.
Sporet på graten var flere steder så
smalt, at man nemt sparkede sine stei-
geisen ind i sine egne støvler. Det prøve-
de bl.a. Birgit, der uden varsel pludselig
gik på hovedet nedad den ca. 60 grader
bratte snevæg. Heldigvis kunne hun
standse faldet selv med sin økse, så hun
faldt kun et par meter. Havde hun gledet
længere, havde eneste redning sandsyn-
ligvis været Steen, der var klar til at
springe ned på den anden side af gra-
ten!!!

Da vi nåede tilbage til frokostpladsen på
180 meter under toppen af Dent du Gé-
ant, var Tina og jeg stadig friske, og var
derfor opsatte på at klatre til tops på
Dent du Géant med det samme i stedet
for som planlagt at vente til dagen efter.
Efter en kort pause startede Tina og jeg
de 180 meter klippe mod toppen.
Teamarbejdet fungerede perfekt, og vi
var meget tilfredse, da vi endelig sad si-
de om side med madonnastatuen på top-
pen 4013 m.o.h. På grund af lynnedslag
manglede hun det halve af hovedet!!
Efter nogle lange abseil og en lang gåtur
var vi dødtrætte tilbage ved teltene ved
20-tiden, 17 timer efter vi startede. Hel-
digvis tog Birgit og Heidi pænt imod os
med varm cacao og vegetar-aftensmad.
De røde bøffer og isen orkede Tina og
jeg ikke at gøre noget ved. (Det endte
med at jeg måtte slæbe det hele med ned
igen!!) Pga. træthed spiste jeg kun halv-
delen og gik derefter direkte i seng. 2 x
4000 meter på en dag kunne mærkes!
Efter en fortjent nattesøvn brugte vi hele
næste dag på at gå den lange vej ned af
Mer de glace - i øsende regnvejr.

Herefter fik vi på grund af vejret et par
vel fortjente hviledage. Dagene med dår-
ligt vejr gik med at sove, spise og se på
udstyr i de ca. 20 forskellige udstyrsbu-
tikker i Chamonix. På et tidspunkt havde
Tina, Nicolai og jeg forvildet os ind på
en af byens finere restauranter. Prisni-
veauet gik først op for os, efter at venlige
tjenere tog vores overtøj og henviste os
til et fint bord. Da vi så menukortet, blev
vi enige om, at stedet var et snobsted, og
besluttede os for at gå igen til fordel for
noget billigere. Resolut rejste vi os igen
og hentede vores overtøj. Tjenerne blev
selvfølgelig mopsede. Heldigvis nåede
jeg at bilde tjenerne ind, at vi var tyske-

Efter successen på Dent du Géant var
Tina og jeg klar til Mt. Blanc. Vi følte
begge at formen var ved at være rigtig
god, og ville derfor gerne, i stedet for
normalvejen, lave en af de lidt længere
og sværere ruter. Endvidere ville vi gerne
gøre det "Tigtigt”. Ikke noget med at tage
en lift halvvejs op osv. - Næ, vi ville gå
fra foden til toppen!!!

Med mad til 3 dage og en ultra let-
vægtsoppakning tog vi bussen gennem
tunnelen til Italien. Fra ca. 1400 m.o.h
gik vi op til Gonelle hytten i ca. 3000
m.o.h. En herlig gåtur fra civilisationen,
grønne enge med turister til en øde glet-
scher med moræne, gletscherbrønde, flo-
der og let klippeklatring før hytten.

Både Tina og jeg sætter pris på at leve
lidt godt… Derfor havde vi igen røde
bøffer og denne gang også 1% liter god
rødvin med i Tinas MSR dunk. Det blev
til en rigtig "Herre-ret” på Gonellehyt-
tens helikopterlandingsplads.

Dagen efter var hviledag. "Hviledagen”
brugte vi på at gå ca. 1000 højdemeter til
en lille top 4002 m.o.h. og tilbage igen.
Eftermiddagen brugte vi på at tørre sok-

9




![page10.jpg](/1997/DB-1997-4/page10.jpg)
ker i det gode vejr og til at drikke den V-
liter Bailey jeg ved en fejl” havde i min
rygsæk.

Næste nat stod vi op kl. 24.00. Der var
ca. 8 andre reblag i hytten, der også
skulle til toppen denne nat. Ved morgen-
bordet gav vi os god tid.

Da vi endelig kom afsted hen ad kl.
01.00 var der 6 reblag foran os. Af en
eller anden grund var både Tina og jeg
fuldstændig flyvende og klart hurtigere
end alle andre reblag på ruten. På de før-
ste 1000 højdemeter overhalede vi samt-
lige 6 reblag - til stor fryd og ekstra mo-
tiverende. Det første reblag (4 tyskere)
bandede højlydt da vi blæste forbi dem i
yderbanen.

Vi nåede toppen 6 timer efter start og var
efter en rolig hjemtur nede igen kl.
14.00, glade men trætte. Det blev til ca.
4500 højdemeter på 3 dage.

Nede på campingpladsen var det så småt
ved at synge på sidste vers. De fleste
andre danskere var taget hjem eller vide-
re sydpå. Pengepungen var ved at være
godt tom. Det var efter 4 uger ved at
være tid at stikke næsen hjemad. Hjem
til lysbillederne med minderne, der lang-
somt skal fordøjes. Hjem og kikke i bo-
gen over alle 4000 meter bjergene og
lægge nye planer og så afsted igen. Det
har været en rigtig god sommer. Bjergbe-
stigning bliver man bidt af.

Palle holder frokost på
Plateau du Trient.





![page11.jpg](/1997/DB-1997-4/page11.jpg)
Omvæltninger —

og et beskedent lille solo

eventyr på Mt. Shasta

Dorthe Wildenschild

Jeg skal starte nyt job på mandag.
Endnu en gang har jeg valgt karrieren
fremfor omgivelserne… ellers ville jeg nu
være ansat hos et rådgivende
ingeniørfirma i Boulder, Colorado istedet
for at være "stuck” i lavlandet i
Californien. Der er heldigvis et par
bjerge at klatre på herude også.

For et par uger siden besluttede jeg mig
for at jeg ville ud på et lille eventyr på
egen hånd før jeg skruer mig ned i min
nye strukturerede tilværelse med kun 3
ugers ferie om året. Og så har jeg lært at
det er godt at gå ud og lege i bjergene
når man står foran større omvæltninger.
Jeg skulle som sagt starte nyt job (igen),
afslutte et forhold (igen) og flytte (igen,
igen). Jeg glæder mig meget til det første
og det sidste. Der var flere af mine
klatrebekendtskaber der gerne ville
klatre Mt. Shasta med mig, men jeg ville
ikke have selskab, og undlod derfor at
fortælle nogen at jeg tog afsted.

Jeg pakkede bilen en søndag formiddag
og kørte 4 timer nordpå til Mt. Shasta
City hvor jeg gjorde det obligatoriske
stop i The Fifth Season (den lokale
klatrebiks) for at høre den seneste
vejrmelding. Vulkanerne i The Cascade
Volcano Range er berygtede for deres
hurtigt skiftende, og ofte dårlige vejr.

Meldingen var: det samme som idag.
Hvilket ikke var opløftende. Toppen af
Shasta var indhyllet i store grimme sorte
skyer, og der sås lejlighedsvis lyn
akkompagneret af efterfølgende brag. I
butikken rendte jeg ind i en gut som også
skulle op ad Avalanche Gulch (som er
den nemmeste vej til toppen) dagen efter.
Fint, tænkte jeg, så er jeg da ikke helt
alene på bjerget. Det viste sig at Scott og
hans makker Carl fra Idaho havde
samme vanvittige plan som mig, nemlig
at drøne op og ned ad bjerget på een
dag. Men da de var på vej til Mt.
Rainier den efterfølgende uge, var de
nok noget bedre fysisk forberedt på den
tynde luft end jeg. Luften i mit "constant
temparature room” på universitetet (hvor
jeg har gemt mig meget på det seneste
for at få afsluttet min forskning) er nok
kølig, men dejlig tyk i havniveau. Mt.
Shasta er 14.161 fod eller 4.317 m.
Parkeringspladsen, hvor jeg ville starte
fra, ligger i 6.900 fod, så jeg havde
omkring 7.000 fod (eller godt 2
kilometer) at skulle forcere på een dag.
Scott og Carl var lidt snedigere, de
valgte at gå op til Sierra Club hytten ca.
en time fra  parkeringspladsen og
overnatte der. Udover os var der flere
andre grupper på bjerget, men de fleste
fornuftige sjæle havde valgt at gå til

11




![page12.jpg](/1997/DB-1997-4/page12.jpg)
Foto: Scott Bosse Misery Hill
12




![page13.jpg](/1997/DB-1997-4/page13.jpg)
Lake Helen i 10.440 fod første dag, og
så videre til toppen den næste.

På grund af de truende vejrforhold
besluttede jeg mig for at starte meget
tidligt for at have en chance for at nå op
og ned inden eftermiddags uvejret trak
sammen ved 2-3 tiden. Så jeg lavede mig
en ordentlig portion pasta, snakkede lidt
med de andre klatrere i "basecamp”, og
kravlede så i soveposen ved 9-tiden. Jeg
havde lidt svært ved at falde i søvn, -
måtte af og til lige kigge op på bjerget og
se om det stadig lå og ventede på mit
besøg. Jeg har ikke voldsom megen
erfaring i bjergene, og har aldrig været
ude og lege på egen hånd før, så selvom
det ikke er noget stort og teknisk
vanskeligt bjerg var jeg alligevel rimeligt
spændt på hvordan den efterfølgende dag
ville forløbe. Eller rettere sagt, jeg
glædede mig som et lille barn dagen før
juleaften.

Jeg vågnede klokken 1 og fik pakket
sammen og begyndte min vandring
klokken halv to. Da jeg skulle af sted gik
det op for mig at min pandelampe (som
sædvanlig) havde ædt batteriet, og jeg
ville nok ikke kunne finde. vej i en 4-5
timer til solen stod op ved det svage
blus. Heldigvis var der en gruppe fra
Colorado (også på vej til Mt. Rainier,
som tog Shasta som opvarmning ) der
havde et ekstra batteri som de venligst
gav mig. Og så af sted.

Turen op til hytten tog ca. tre kvarter, og
derefter var der sne resten af vejen. Efter
hytten begyndte hældningen at ta” til,
men det var dog ikke specielt hårdt
endnu, og sneen var dejlig sprød at gå på
på denne tid af døgnet. Mens jeg
traskede opad fik jeg et par gange øje på

et svagt lys i det fjerne som viste sig at
være et telt med lys i, aha, - så var der
flere på vej op samme dag. Følelsen af at
være alene var således ikke total, det var
der lidt for mange mennesker på bjerget
til. Til gengæld var der ikke andre til at
tage ansvaret for mig, ingen til at sætte
tempoet (gå for hurtigt eller for
langsomt), ingen til at hjælpe med at
vurdere de truende sorte skyer, kun mig
og min sygelige trang til at møve mig op
til toppen. Og hvor var det fedt! Endelig
følte jeg at det uendelige antal sider jeg
har pløjet igennem om
bjergvandring/klatring, sne og is,
gletsjere, laviner, højdesyge m.m. var
bare en lille smule begrundet. Jeg har
måttet høre en del for det ulige forhold
mellem min teoretiske og praktiske
kunnen. Det var lidt ligesom at tage
kørekort til bil, man har en mentor med i
en periode (tak, Birgit), og så på et eller
andet tidspunkt, så skal man prøve at
baske med vingerne selv.

Mt. Shasta ligger forholdsvis isoleret fra
andre store toppe, og man har derfor en
fantastisk udsigt fra bjerget. Allerede
efter få timers vandring var jeg nået højt
nok op til, på trods af mørket, at kunne
se langt omkring nede i dalen. Efter ca.
tre og en halv time på sne ankom jeg til
Helen Lake, og var vældig godt tilfreds
med mit tempo. Men efter Helen Lake
var det også slut med den forholdsvis
moderate stigning og det gode tempo. Til
gengæld var det ved at blive lyst, så nu
kunne man rigtig nyde udsigten. På med
crampon'erne (crouton'erne som nogen
kalder dem), øksen i hånd, og så lå der
2.500 fods snefelt over mig før Red
Banks i ca. 12.000 fod. The Red Banks
består af størknet lava fra et af de senere
udbrud på Mt. Shasta. For at spare tid

B




![page14.jpg](/1997/DB-1997-4/page14.jpg)
valgte jeg at klatre op igennem een af de
render som The Red Banks består af, -
en ganske fornøjelig variation. Efter Red
Banks tager hældningen lidt af, og jeg
går udfra at Misery Hill, som ligger
ovenfor har fået sit navn mere pga.
højden og den tynde luft, end pga.
stigningen. Jeg fik overstået det meste af
Misery Hill, og nåede op på kammen så
jeg kunne se ned på den anden side af
bjerget. Uheldigvis kunne jeg dermed
også se de truende skyer som nærmede
sig. Nu var det ikke kun de højere
liggende sortgrå skyer at bekymre sig
om. De havde nu fået følge af almindelig
kedelige hvide skyer som desværre
nærmede sig hurtigt under mig. Jeg var
nået til godt 13.000 fod, altså over 4 km,
og var egentlig ganske godt tilfreds med
indsatsen, men samtidig er det jo toppen
der tæller, hmmmm.…... what to do? Man
var jo ene om ansvaret idag…

Mens jeg stod og funderede over vejret
kom de to klatrere fra Idaho ned fra
toppen. De berettede om stærk vind og
frostgrader på toppen, og mente at jeg
havde en time til halvanden tilbage at
klatre før jeg var på toppen. Med udsigt
til at skulle forcere 7.000 fod på en dag,
havde jeg satset lidt og pakket en meget
let rygsæk uden duntøj eller blus,
selvfølgelig med den følge at hvis vejret
blev dårligt ville jeg hurtigt være nødt til
at vende om. Så der stod jeg nu med
håret i postkassen... Jeg valgte at være
tilfreds for denne gang og vendte om.
Det viste sig at være en fornuftig
beslutning for ca. tre kvarter senere var
toppen fuldstændig dækket af skyer, og
samtlige efterfølgende hold vendte om på
Samme tidspunkt.

14

Nu skulle det sjove jo til at begynde, -

ihærdigt at kure ned ad bjerget, men
måtte opgive da sneen var for hård på
det øverste stykke. Men da vi nåede
nedenfor Helen Lake var sneen blødt så
meget op at man kunne få sig nogle
herligt lange ture på bagen. Det gik dog
hårdt ud over beklædningen. Scott fik
brændt et ordentlig hul i sine bukser, og
bagen på mine bibs har afgjort fået en
noget kortere levetid.

Jeg var tilbage ved hytten ved 11-tiden,
og da var der masser af aktivitet fordi de
næste hold var ved at være klar til at
traske op til Helen Lake. Godt det ikke
var mig der skulle op gennem den tunge,
våde sne på denne tid, så hellere stå
tidligt op! En af hytteværterne har iøvrigt
rekorden for bestigningen af Shasta. Det
siges at han har gjort det på tre kvarter i
løbesko, uha, så er man sej!

Nå, jeg var altså ikke så sej, men jeg
havde en herlig tur og er klar til flere
solo eventyr. Det var fedt at prøve at
være på egen hånd, og jeg fik således mit
lille fix før jeg starter job på mandag.
Det mest skræmmende ved hele turen
var de to og en halv time hvor jeg måtte
nøjes med country/western og easy-
listening på bilradioen på vejen frem og
tilbage, uha, DEN var sej! Energien og
den positive holdning fra de andre
klatrere var imponerende, og jeg har fået
kontakter til senere eventyr i the
Cascades. Det er åbenbart fortsat lidt
usædvanligt for en kvinde at bevæge sig
ud på et bjerg på egen hånd...




![page15.jpg](/1997/DB-1997-4/page15.jpg)
Jeg går og tumler med ideen om at få
klatret alle vulkanerne over 10.000 fod
indenfor det næste års tid, så skulle
nogen være interesseret i en vulkan eller
tre, så hare kom an! Min adresse er:

5697 Jacquiline Way, 154
Livermore, CA 94550
USA

510-606-7240
wildenschildl DlInl.gov

Foto: Dorthe Wildenschild

Tidlig morgen på Mt. Shasta.

15




![page16.jpg](/1997/DB-1997-4/page16.jpg)
På eventyr i den underjordiske

verden

Louise Korsgaard

Vi er våde, mudrede og trætte. Men
vinden i den snævre underjordiske
passage er stadig stærk - der må være
noget stort dybere inde. Videre, videre.
Bare passagen nu ikke forsvinder i en
sump eller spærres af drypsten. Vi er tre
- en noterer i den vandfaste notesbog, en
tager kompaskurs og hældning og en er
frontløber med målebåndet - det er mig.
Som jeg bevæger mig længere ind i den
uudforskede verden, opdager jeg, at
passagen ender i noget sort - og noget
sort er ensbetydende med noget stort. Jeg
skynder mig derhen og stikker hovedet
igennem den lille sorte åbning ud i
mørket. Lyset fra min carbid hjelm
afslører svagt væggen langt væk på den
anden side. Loftet kan jeg ikke se. Endnu
en gigantisk hule er blevet fundet i den
fascinerende Nulu National Park dybt
inde i Borneos jungle.

Vi har ikke mere proviant og beslutter at
vende tilbage til lejren. Det er blevet
mørkt da vi kommer ud af hulen.
Terrænet er særdeles svært fremkom-
meligt - skarpe klippeblokke og dybe
skakter, en frodig vegetation og
blodtørstige igler gør alt hvad de kan for
at standse os. Efter tre timer finder vi
lejren. Skoven er så tæt, at selv ved
dagslys ses lejrens orange presenning
kun fra få meters afstand.

Jeg vasker mig selv og mit udstyr i
floden, som ca. 20 meter længere nede
forsvinder ind i bjergene. Det er denne
flod, der for millioner af år siden

16

begyndte dannelsen af de huler, vi nu
udforsker. Flodens vand indeholder
kulsyre, der let opløser kalksten.
Opløsningen sker især ved svagheds-
områder i kalkstenen, f.eks. sprækker.
Hvis floden indeholder store mængder
sedimenter, sker der samtidigt med
opløsningen en mekanisk erosion. De
fleste huler er fossile, d.v.s at den flod
der i sin tid forårsagede deres dannelse,
har forladt hulen og fundet en anden rute
gennem bjerget. I fossile huler dannes de
smukkeste huleformationer, når opløst
kalksten udfældes. Verden er forunderlig,
tidsperspektivet ubegribeligt og sådan
bliver man jo let så småfilosofisk, når
man er i den vilde naturs varetægt.

Der er en livlig snak i lejren. Alle fire
hold har fundet huler - men vores lyder
mest lovende. Vi regner og tegner - 750
meter hule - det er ganske godt på første
dagen. Og hulen har retning mod en
allerede kendt hule. Mon der er en
forbindelse ? Vi glæder os til at komme
tilbage og lede efter svaret. At færdes i
den mørke, klamme og spektakulære
underjordiske verden er som at være en
del af et  eventyrspil. Det er
nysgerrigheden efter at udforske det
ukendte, der driver en frem. Uvisheden
er et pirrende spændingsmoment. Man
ved aldrig, hvad der sker omkring det
næste hjørne. Skal man svømme gennem
en dyb underjordisk flod ? Kravle i fint
mudder ? Klatre op i en højereliggende
passage ? Abseile ned i en skakt ? Presse




![page17.jpg](/1997/DB-1997-4/page17.jpg)
og møve sin krop igennem en
tilsyneladende håbløst lille passage ?
Cikaderne overdøves af torden og snart
vælter regnen ned. Heldigvis er alle 15
ekspeditions deltagere tilbage i lejren -
for de underjordiske floders vandstand
stiger meget hurtigt og ikke sjældent
fanges huleudforskere på den forkerte
side af en oversvømmelse.

Denne ekspedition varede i 3 uger.
Forbindelsen til den kendte hule blev
fundet, og 10 km nye hulegange blev
kortlagt. Men der står stadig rigtigt
mange spørgsmålstegn på kortet over
området, som indtil videre indeholder
verdens største hulerum- ”gulvet” er som
20 fodboldstadioner og der er over 100m
til loftet !! - og verdens 5. længste
hulesystem på 110 km.

Men det behøver ikke at være stort for at
være godt, og det behøver ikke at være
jomfrueligt for at være spændende.
Caving, huleklatring, fremtryller en helt

BREDESTE REESE TEN KE

ny verden for den, der begiver sig ind i
mørket, uanset om det er på Borneo eller
i Frankrig, om det er kendt eller ukendt.

Caving er et glimrende supplement til
klippeklatring. Har I aldrig klatret rundt
på et bjerg og undret jer over, hvad der
mon er inden i ? Eller ligget i teltet i
dårligt vejr og spurgt jer selv hvorfor der
ikke findes en indendørs friluftsaktivitet ?

En cavers vigtigske udstyr er selvfølgelig
hans/hendes lampe og hjelm. Derudover
kræver de vertikale skakter, at man er
iført en kombineret sidde/bryst sele og
abseil + prussik-gear (f.eks Petzl stop og
rebbremse)

Caving er en fantastisk varieret og sjov
sport, og vi er et par stykker, der vil
prøve at genoplive en gammel cavingklub
- Danish speleological society.

Hvis du er interesseret i at høre mere om
caving så mød op i Valdemarsgade den
25. september klokken 20.00.





![page18.jpg](/1997/DB-1997-4/page18.jpg)




![page19.jpg](/1997/DB-1997-4/page19.jpg)
Erik Karlsen

Sommertræffet i Berner Oberland kan
vejrmæssigt karakteriseres som sol,
meget regn, sol igen, meget regn igen og
så fremdeles. Denne  vejrmæssige
situation splittede deltagerne i to
hovedgrupper. Den ene hovedgruppe var
folk, der gav op og tog til Chamonix
(hvor det pr. definition altid er godt vejr
ifølge Peter Pearson). Den anden
hovedgruppe var folk, herunder
overtegnede, der tog det, som det var, og
endda blev en uge længere.

På trods af det lidet gode vejr var
aktivitetsniveauet højt. Man fandt sig
generelt set i de vekslende vejrforhold og
lod vejret bestemme turene. Det betød,
at en tvivlsom vejrudsigt ikke
nødvendigvis var ensbetydende med
besigtigelse af det lokale museum, men
snarere indebar noget så kætterisk som
almindelige vandreture. Apropos
vejrudsigt, så kunne mange ture - især i
starten - være endt bedre, hvis folk
havde været opmærksomme på, at det
ikke var damen i campingpladsens
reception, der udarbejdede vejrudsigter,
men derimod Schweizerische
Meteorologische Anstalt. Alt i alt må
man sige, at de officielle vejrudsigter
passede godt, men det var der desværre
mange - især i omtalte første
hovedgruppe - der aldrig lod sig selv
finde ud af.

Et andet forhold, der havde indflydelse
på turenes gennemførelse, var de enorme
mængder sne, der lå og ventede på os.
Så meget, at enkelte schweizere først for
nylig havde fået pakket skiene væk, fik

Sommertræf, 1997

nogle af os at vide under en tur på
Biittlassen, 3192 m. I højder op til ca.
3500 meter betød det større lavinefare,
hvilket i hvert fald i ét tilfælde fik nogle
hold til at vende om - heldigvis i tide. Så
snart man bevægede sig højere op, faldt
betydningen af de ekstra snemængder,
og især et bjerg som Månch (4099 m) fik
en del besøg af sommertræfdeltagere. At
vejret også kunne være godt, kan ses af
mit eget besøg på denne top, hvor det i
hvert fald var muligt at se mindst 150 km
væk.

Når man var oppe i de højder, kunne
man lige så godt tage en top mere med,
også selv om det skiftende vejr burde
være imod det. Det betød, at et 3-
personers hold besteg Jungfrau (4158 m)
uden at kunne se hinanden, når de gik
med stramt reb...

En status over sommertræffet ville ikke
være fuldendt, før forholdene på
campingpladsen var omtalt. Prisniveauet
var nogenlunde på højde med sidste års -
måske en anelse lavere. Men dertil kom -
i modsætning til sidste år - gratis brug af
varme brusere, hvoraf der var
tilstrækkeligt mange til at undgå store
kø-dannelser. Dertil kom et væld af
forskellige tilbud, som jeg kun kan
anbefale at prøve - for de folk, der af en
eller anden grund ikke var til stede.
Tilmed var vi blevet samlet på en omend
lille, men alligevel passende - og centralt
beliggende! - plads, der sørgede for en
høj grad af sammenhold under træffet.

Alt i alt et vellykket sommertræf.

19




![page20.jpg](/1997/DB-1997-4/page20.jpg)
Foto: Erik Karlsen Opstigningen til Ménch 4099 m.
20




![page21.jpg](/1997/DB-1997-4/page21.jpg)
Hvad skal førstehjælpskassen

indeholde?

Henrik Jessen Hansen.

Man kan medbringe enorme mængder førstehjælpsudstyr og alligevel ikke have det i
nærheden, når der er brug for det, og man kan klare det utroligste med ganske få
remedier. Man kommer langt med opfindsomhed, og det nytter ikke med alle tiders
super-de-luxe førstehjælpskasse, hvis den er så stor, at den forbliver derhjemme og ikke
er i rygsækken, når uheldet er ude. I 1994 skrev jeg en længere udredning om dette
emne og der er nu fra forskellig side blevet bedt om en kort repetition til
turplanlægningen.

Forslag til basiskasse til kortere ture, weekends og lign. for 2 personer:

1 - 2 ruller gaze

5 - 10 spritservietter til desinfektion

2 små pakker steril gaze

20 cm Hansaplaster el.lign.

1 rulle sportstape

1 pakke Compeed

4 hovedpine - eller bedre gigtpiller

2 Temgesic? el.lign. stærk smertestillende pille til at lægge under tungen.
1 schweizerkniv.

Kommentarer: Der skal være god mulighed for rengøring og forbinding af sår og
skrammer, vand og sæbe er dog stadigvæk det bedste middel i langt de fleste situationer.
Betændte sår/vabler skal have varmt sæbebad helst i et kvarter tre gange dagligt og
masser af luft. Ved betændte sår, brandskader og lignende er Flamazine", en god creme
til at smøre på, men det er dog overflødigt til kortere ture og ture i nærheden af
civilisationen. Nogle vil medbringe kanyler og andet sterilt materiale til fx vabelpunktur,
det er overflødigt, da såret jo alligevel ikke holdes sterilt bagefter. Kog lommekniven før
og bagefter.

Sportstape er stærkt og kan bruges i mange situationer som kompression og yderst på en
forbinding. Andre vil foretrække en elastisk forbinding som fx tensoplast. Compeed er
en slags extra hud, som er effektiv både ved vabler og til forebyggelse af diverse
slidmærker. Større forbindinger, som fx en mitella til at holde en brækket arm støttet
med, kan med lidt opfindsomhed laves med et tørklæde, en stump reb eller lign.

21




![page22.jpg](/1997/DB-1997-4/page22.jpg)
Diverse smertestillende gigtpræperater som fx ibubrufen 200 mg er udmærket til led og
muskelsmerter, er nu håndkøbsmedicin. De findes med dels lang virkningstid og dels
som tablet med hurtig indsættende virkning. En ide kan også være gigtmedicin-
præparater som creme til at smøre på den overbelastede muskel. Som stærkere præparat
anbefales en tablet til at lægge under tungen, da den virker ligeså hurtigt som en muskel
injektion eller en stikpille til endetarmen og er meget lettere at have med at gøre.

Noget medicin er receptpligtig (mærket med +), henvend jer til jeres sædvanlige læge
herom.

Udvidet førstehjælpskasse til sommertur i Europa med max et par dage til hospital:

1 basiskasse

extra desinfektionsmiddel, plaster og gaze
Butterfly Closures/steristrips

penicillin"

evt. øjensalve

evt. højdemedicin

en mindre førstehjælpsbog

Kommentarer: Steristrips er til mindre sår, der ellers skulle sys.

Penicillin er primært til større ulykker med åbne sår og brud, hvor man skal undgå
betændelse heri (obs allergi!). Lungebetændelse og andre infektioner bør først ses af
læge. Kloramfenikol øjendråber er til forebyggelse af øjenbetændelse i forbindelse med
rifter/fremmedlegemer. Højdemedicin vil udførligt blive omtalt senere.

Ved ture/ekspeditioner langt væk fra civilisationen og udenfor Europa kræves
specialplanlægning i samråd med fagligt kyndige. Her vil der også opstå behov for selv
at medbringe sprøjter, kanyler og ligende (specielt til fattige områder med fx hyppigt
forekommende leverbetændelse eller HIV/ AIDS). Et par ord skal dog siges om:

Kathmandu quickstep.
Dette er betegnelsen for turist diarré i Nepal, andre kender også tilstanden under

betegnelsen: Delhi belly. Vedlagt er her et simpelt - men måske ikke helt medicinsk
korrekt behandlingsskema:

Tabel . Behandling af turist diarré i ulande.

Under 1 døgn Over 1 døgn
Diarré lingen | ciproxin
Diarre + feber | ciproxin |ciproxin

22




![page23.jpg](/1997/DB-1997-4/page23.jpg)
Under I døgn
Giardia | metronidazol
Blodig diarré metronidazol ciproxin + metronidazol

Dosis er for ciproxins" vedkommende 250 mg x 2 - 3 og ved metronidazol” er det 1 g 2
x dagligt i minimum 3 døgn og helst i 6 døgn. Husk metronidazol virker som antabus.
Behandlingen forsætter altid til man har haft minimum et døgn med normal afføring og
ved behandlingssvigt i løbet af et par dage lægges det andet præparat oveni.

Over 1 døgn
| metronidazol

Brug af de stoppende medikamenter imodium eller retardin" mod diarré er kun en
nødløsning ved fx længere busrejser.

Dette forslag er medicin a la Clint Eastwood: Skyd først og spørg bagefter og gælder kun
i den 3 verden.

Carl Hall

Jens Holm

Historien om en af Danmarks mest markante bjergbestigere skal tilsyneladende forblive
en myte for de fleste af os.

I en tid hvor udviklingen går hurtigt, og gamle normer og traditioner erstattes af nye, i et
tempo, som ikke overlader megen tid til af vurdere værdien af disse, kunne det ellers
være på sin plads at forsøge at bevare lidt at det historiske, heriblandt beretningen om
Carl Hall's liv og færden.

I forrige bjergklubblad nr. 3 blev vi indviet i en, for de fleste af os, hidtil ukendt sag om
udgivelse af et Carl Hall manuskript fra forfatterne Erik Hoff og Carsten Berg-Sørensen.
Jeg skal ikke kommentere de problemer der øjensynligt er opstået mellem forfatterne og
klubbens bestyrelse, men beklage dybt, at et grundigt researcharbejde vedrørende dette
spændende emne ikke munder ud i en bogudgivelse i Dansk Bjergklub regi, det kunne
ellers have været en passende gestus i en tid, hvor traditionel bjergbestiger sport ser ud
til at skulle vige en del af pladsen for moderne sportsklatring m.m.

I forbindelse med ovennævnte sag, mener jeg i øvrigt, at klubbens bestyrelse burde have
behandlet vore æresmedlemmer med lidt større respekt.

23




![page24.jpg](/1997/DB-1997-4/page24.jpg)
Klatring på Bornholm?

Anne Grete Swainson

Den 24. juli 1997 traf Naturklagenævnet afgørelse i sagen om tredning af Ringebakkerne
på Bornholm. Efter den absurde afgørelse, som medførte forbud mod klatring ved Hel-
ligdomsklipperne, havde denne sag væsentlig betydning for Dansk Bjergklub.

Sagen har en lang forhistorie med spørgsmål om brydning af granit i forhold til beskyttel-
sen af den særegne natur i området, hvilket førte til flere fredninger. Det skal jeg ikke
komme nærmere ind på, da det væsentlige i relation til Dansk Bjergklub er, at man ved
et nyt fredningsforslag i april 1996 indsatte følgende: "Det bestemmes, at klippeklatring
ikke er tilladt”,

Som bekendt har Dansk Bjergklub, især Jan Bønding og Peter Laulund, under Naturkla-
genævnets høring om fredningsforslaget gjort et stort arbejde for at orientere nævnet
m.fl. om, hvad klatring egentlig går ud på, og hvorfor der som regel ikke er modstrid
mellem klatring og naturbeskyttelse.

Resultatet af denne indsats foreligger nu, idet nævnet har fastsat følgende i frednings-
kendelsen:

"Kyststrækningen ved Ringebakkerne udgør en af de vigtigste lokaliteter for klippe-
klatring på Bornholm. Naturklagenævnet anser det for væsentligt, at der er mulighed
for klippeklatring i området. Fredningsforslagets bestemmelse om forbud mod klip-
peklatring ændres derfor, således at klippeklatring er tilladt, bortset fra i de områder,
hvor fredningsnævnet i særlige tilfælde af hensyn til botaniske og ornitologiske vær-
dier har nedlagt forbud mod klippeklatring.”

Der var også over for klagenævnet gjort indsigelse imod fredningsforslaget, fordi den
ovennævnte bestemmelse udelukkede kommercielle klatrearrangementer i området. I
fredningskendelsen udtaler Naturklagenævnet om dette: "Nævnet finder ikke, at der er
grund til at fastsætte regler om kommercielle arrangementer, da sådanne arrange-
menter kræver tilladelse fra ejeren, d.v.s. Staten ved Skov- og Naturstyrelsen, jf. $ 8 i
bekendtgørelse nr. 574 af 25. juni 1992 om offentlighedens adgang til at færdes og op-
holde sig i naturen.”

Til almindelig orientering kan det oplyses, at denne ""adgangs”-bekendtgørelse uddyber
bestemmelserne i naturbeskyttelsesloven om offentlighedens adgang, hvor der i $ 24
står:

$ 24. Udyrkede arealer er åbne for færdsel til fods og ophold, hvis der er lovlig adgang
dertil. Adgang sker på eget ansvar. Hunde skal føres i snor.

24




![page25.jpg](/1997/DB-1997-4/page25.jpg)
Stk. 2. Ejeren kan forbyde adgang på dage, hvor der holdes jagt, eller i områder, hvor der
foregår intensivt landbrugsarbejde.

Stk. 3. Til privatejede, udyrkede arealer er der kun adgang fra kl. 7 til solnedgang. Op-
hold må ikke finde sted inden for 150 m fra beboelses- og driftsbygninger.

Stk. 4. Bestemmelsen i stk. 1, 1. punktum, gælder ikke privatejede arealer, der i deres
helhed er forsvarligt indhegnede. Bestemmelsen gælder heller ikke de bræmmer langs
vandløb og søer, som efter lov om vandløb skal holdes udyrkede, medmindre de grænser
op til arealer, der er åbne for offentlighedens adgang.

Hertil føjes der så i adgangsbekendtgørelsens $ 20:

$ 20. Organiserede aktiviteter kræver ejerens tilladelse, hvis deltagerantallet overstiger
30, selv om færdsel og ophold sker i overensstemmelse med naturbeskyttelseslovens $
24.

Stk. 2. Kommercielle arrangementer, offentligt annoncerede arrangementer, sportsarran-
gementer, herunder orienteringsløb, aktiviteter, der afvikles i nattetimerne, lejrslagning
og lignende kræver ejerens tilladelse.

Stk. 3. Offentlig annoncering af arrangementer må først ske, når fornøden tilladelse fore-
ligger.

6x6 Dias show fra alperne

Dias show 6x6 cm ved Kim Sejberg og Carsten Hansen.

Aftenen handler om Alpetræf, Klatring, Alpin bjergbestigning og Alpernes smukke natur
når den viser sig fra sin bedste side.

Oplev dette i super dias kvalitet format, 6x6 cm. kastet op på et stor lærred i ordentlige
auditorieomgivelser.

Gennem 4 sommer sæsoner har fotograferne slæbt deres 2 kilos tunge, henholdsvis Has-
selblad og Rolleiflex, kameraer rundt i bjergene for at tage disse billeder.

Hvad.end man kan lide at se billeder fra alperne eller er interesseret i ordentlig foto kva-
litet, er dette noget man ikke bør gå glip af, 6x6 formatet er ved at uddø til almindelige
kameraer til at tage med ud i naturen, så kom og se dette fantastiske show, når der ende-
lig er lejlighed for det.

Kom og se dias torsdag 30/10-1997. I Rigshospitalets lille Auditorium.

Pz)




![page26.jpg](/1997/DB-1997-4/page26.jpg)
Fra WWW Net konferencerne

Hej

Der er sat nye karabiner i topankrene på Sundholm. I modsætning til tidligere er det
hverken låsekarabiner eller dobbeltkarabiner. Dette strider mod det almindelige princip i
klatring at når man satser sit liv på en karabin så skal det være en låsekarabin. Nu ved
Jeg godt at de valgte karabiner har en meget stram lukker, og de bliver brugt på andre
klatrevægge til topankre, men det gør ikke at jeg er helt så tryg ved disse som ved en
låsekarabin. Jeg har i få tilfælde på klippe selv satset alt på en karabin, men det har
været undtagelsen. Den utryghed det har givet mig, har gjort at jeg har taget andre
sikkerhedsforanstaltninger.

Jeg vil øjensynligt kunne vænne mig til blive firet ned i en karabin, og det er lige præcis
det jeg frygter!

En løsning på problemet kunne være at have en fast slynge i øverste mellemsikring på
alle ruter. En anden mulighed ville være at have 2 karabiner i hvert topanker som
tidligere på den lille væg.

Er jeg den eneste der føler at de nye karabiner er mindre sikre end hvad vi havde
tidligere, eller er der nogen der kan overbevise mig om det modsatte?

Vertikale hilsener Peter Harremoés

Ang. topankre på væg.

Da jeg i lørdags første gang nåede op til en af de nye karabiner, klippede jeg rebet ind i 2
af dem (som man vel bør gøre, når det ikke er skruekarabiner). Det er bestemt ikke
optimalt, idet karabinerne på det sted hænger ca. 40 cm. fra hinanden: Resultatet er dels
snoet reb og dels et "skævt" træk i ophængene. Er det helt umuligt at

skaffe skrue- eller twistkarabiner ?

Hilsen Michael Wechter

Hej

Jeg håber da vi kan gå ud fra at KK kun benytter godkendt udstyr og godkendte metoder
til at etablere topankre på. Mon ikke UIAA eller CICE har udgiver normblade for
hvorledes topankre skal indrettes.

Mvh Arme Mortensen

26




![page27.jpg](/1997/DB-1997-4/page27.jpg)
Hej

Jeg deler dine overvejelser og din usikkerhed.

Selvom risikoen for udklipning af den stramme karabin er lille er det uacceptabelt, at
væggen ikke går foran med et godt eksempel. Sundholm er trods alt stedet, hvor mange
nybegyndere træder deres første klatresko.

Jeg håber på at en repræsentant fra bestyrelsen i KK vil kommentere disse overvejelser.

Med venlig hilsen Henrik Koch

Hej

Så vidt jeg ved, blev karabinerne skiftet ud fordi man generelt havde problemer med at
klippe twistlock karabinerne. Efter min mening er de nye karabiner klart at foretrække
og jeg har ikke nogle skrupler ved at blive firet ned i karabinen, men jeg har ikke videre
lyst til at klatre med topreb i den.

Det ville helt klart være en god ide hvis der sad en fast slynge i den næstøverste hænger.
Det skal dog lige nævnes at karabinerne i følge Spanggaard er godkendt som enkelt
karabin til topankre på lige fod med skrue og twistlock.

Nicolaj

Hej,

jeg mener helt bestemt, at man ved opsætning af topankre - herunder valg af karabin -
skal tage hensyn til, at også forholdsvis "nye" folk benytter væggen. Ankrene skal ikke
baseres på, at klatrerne har mange års erfaring og selv er I stand til at vurdere risikoen
sammenlignet med, hvad de ellers har været ude for på andre vægge, boltede ruter og
egne topankre ved ekstrem klippeklatring. Folk uden så megen erfaring, kan næppe
forventes at kunne skelne mellem om karabinen er "velegnet" til nedfiring - men ikke så
sikker ved toprebning og evt. styrt!

Hilsen Michael Wechter

Hej

Jeg har ved en tidligere lejlighed spurgt UIAA hvad de har af anbefalinger. De har kun
deres normer for test af udstyr. Disse skelner mellem normale karabiner,
letvægtskarabiner og klettersteigkarabiner. Klettersteigkarabiner skal være forsynet med
automatisk lås (twistlock).

Karabiner med automatisk lås behøver ikke at blive testet i åben tilstand. Bortset fra
dette testes låsekarabiner som andre karabiner. e:




![page28.jpg](/1997/DB-1997-4/page28.jpg)
ICCC kræver dobbelt låsekarabin i topankre ved konkurrencer i hastighedsklatring.
Mere hjælp får vi ikke fra den side. Vi må gøre hvad vi selv finder rimeligt, og i
overensstemmelse med god praksis. Jeg plejer at følge et princip der siger at når man
satser sit liv på 1 karabin så skal det være en låsekarabin. Det er dette princip jeg tvinges
til at suspendere på Sundholm.

Vertikale hilsener Peter Harremoés

Hej allesammen -

Mht. til nye topankre på Sundholm!!

Er der en af jer som nu i længere tid har deltaget i debatten, som rent faktisk har tænkt
sig at ringe og snakke med Spanggård om problemet (Henrik er ikke på nettet!!, såvidt

vides).

Yours sincerely Michael R. Bergmann

Hej Michael

Jeg har sendt diskussionen på print til Henrik, Inger og Steen og foreslået dem at lave en
udtalelse.

Hilsen Henrik Ljunggreen

Klatrevæggen på Sundholm er nu blevet forsynet med to karabiner i alle topankre.
Hilsen KK bestyrelse.

Uddannelse

Peter Harremoés

Indledning:

Denne gang vil jeg ikke skrive om uddannelsen som klippeklatreinstruktør. Den har der
været rigeligt opmærksomhed omkring.

28




![page29.jpg](/1997/DB-1997-4/page29.jpg)
Klatrevægsinstruktør:

Som mange af jer sikkert har bemærket har der både i Århus og København været
afholdt eksamener som klatrevægsinstruktør. Det har derimod ikke fået megen
opmærksomhed her i bladet.

Undervisning og eksamen som klatrevægsinstruktør afholdes af klubberne under Dansk
Sportsklatre Forbund. Dansk Sportsklatre Forbund udstikker generelle retningslinier og
normer og sender en censor til eksamen. Censors opgave er at kontrollere at eksamen
sker i overensstemmelse med Dansk Sportsklatre Forbunds bestemmelser, og at niveauet
svarer til det der er lagt ved tidligere eksamener.

Pensum er ikke omfattende, men skal kunnes. Ud over at være rutineret i og kunne
undervise i pensum for et begynderkursus skal instruktøren have kendskab. til
klippeklatring, førstehjælp, klatring på reb, konkurrencer, organisation af klatresporten
samt ansvar.

Der har nu været afholdt 2 eksamener i KK og en i ÅK, hvilket har givet 21 instruktører.
Dumpeprocenten har svinget mellem 45% og 90%, hvilket i min tolkning afspejler et vidt
forskelligt engagement for de forskellige hold eksaminander. Det kræver nemlig en vis
arbejdsindsats at bestå eksamen da noget vil være nyt selv for dem hvis almene
dygtighed ikke kan betvivles.

Hvis du er interesseret i at blive klatrevægsinstruktør, skal du henvende dig til din
klatreklub for nærmere information.

Forudsætninger til alpinkursus:

Ved evalueringen af sommerens alpinkursus gav mange udtryk for at det ville have været
en god idé at have deltaget i redningsweekenden inden man tager på alpinkursus. Vi har
endnu ikke i bestyrelsen diskuteret om redningsweekend skal være en forudsætning for
deltagelse i alpinkursus, men hvis man ønsker at tage det kursus vil der være en god idé
at tage redningskurset nu.

Kurser i Vest:

Dansk Bjergklub er en landsdækkende klub, men der har i nogen tid været en geografisk
skævhed i hvor kurserne blev afholdt. Således har visse videregående kurser kun været
afholdt i København og alle begynderkurser har været afholdt på Kullen. Det afspejler
naturligvis at hovedparten af medlemmerne bor i København. Fremover håber jeg at vi
vil kunne afhjælpe skævheden, og dette efterår bliver der også afholdt udstyrskursus i
Århus. Endvidere er det planlagt at afholde bjergmedicin i Vest til vinter.

Isklatreinstruktører:

Det Svenska Klåtter Forbundet har lavet en uddannelse som isklatreinstruktør efter at de
havde oplevet nogle alvorlige ulykker. Uddannelsen er en overbygning på uddannelsen
som klippeklatreinstruktør. Vi er 4 instruktører der satser på at tage denne uddannelse i
løbet af vinteren.

29




![page30.jpg](/1997/DB-1997-4/page30.jpg)
Hvad hovedet er fuldt af

Henrik Ljunggreen

Svedige hænder og 6B i Sisteron, koncentration, kalk og det sidste kik på ruten for at lu-
re problemet inden man hænger med røven i selen. Klar, parat, start; og så er det at der
kommer en befriende stemme bagfra ”Excuse me, but do you have a minute ””. Du kan
sku” få hele dagen tænkte jeg og vendte mig om.

Her stod Mike Cuaz, en amerikaner bosiddende i Frankrig, med et håndklæde viklet om
hovedet som turban og bare fødder, altså en nogenlunde almindelig gennemsnits sælger,
det så man straks.

Det viste sig efter den indledende høflighedssnak at han havde et firma The Blue Light
som lavede klatreudstyr og også syede et par småting, men fremfor alt lavede han en,
efter hans udsagn, ny type "Friends” eller SLCD (Spring loaded camming device).

Hvis man skal beskrive hans SLCD udover billedet neden for, så er det vel en TRICAN,
hvis I kan huske den, med en fjeder indbygget. Et produkt som helt klart havde nogle
fordele, med hensyn til placerings muligheder, og som ikke var helt tosset til de mere
avancerede placeringer, som f.eks. artificielklatringen byder på.

Han lavede også almindelige wirekiler, en justerbar wirekile som nok er lavet og set bed-
re, wirene var ikke som normalt sat sammen med en taloritmuffe, men splejset sammen.
Hans syede produkter bestod af sokker og huer af Microfiber

Det produkt jeg dog fandt mest interessant var hans isøkser; De manglede måske den
sidste finish, men til en pris af 650,- F. kunne man nok leve med det. Tekniske isøkser
med lige skaft og med udskiftelig bananblad, er set mange gange. Han havde dog to ide-
er som de store måske kunne lære af.

Den første var at øksen kunne vippes og dermed blev til en hammer. Der manglede må-
ske noget design på denne, f.eks. en kileformet hammer, men det kommer sikkert.

Den anden var at skaftet var delt på midten, og ved at tage den nederste del af og vende
den om fik man et 15 cm. længere skaft, og der med blev øksen lavet om fra en teknisk
klatreøkse til en vandreøkse. To klare nytænkninger inden for isøkser.

Hvis nogen er interesserede i at vide mere kan I kontakte The Blue Light, Mike Cuaz,
12 Rue du Grand, Couvert, 04200 Sisteron, France.

8

Fermé dans une fissure. Ouvert dans une fissure. Frontal dans un trou.




![page31.jpg](/1997/DB-1997-4/page31.jpg)
Bjergklubbens bibliotek

Henrik Jessen Hansen

Der er efter at dataregistreringen er tilendebragt købt en del ind til biblioteket. Det er dels
supplerende opkøb af huller og dels en hel del ny litteratur. Bøgerne kommer ind i klubben i
løbet af efteråret efterhånden som de er dataregistreret og udstyret med labels og lånerkort.

Af lærebogsligende stof kan nævnes GPS Made Easy og Sport Climbing Competition
Handbook. Pelton: The World's Most Dangerous Places kan være en ide til dem der søger
eventyr ikke bare i naturen og ikke står i vejen for en rask ferie i et borgerkrigshærget uland.
Måske er Keay”s Expedition Guide af mere relevans

Et udvalg af guider er: Costa Blanca - Mallorca - El Chorro - Rock FAX 07 der kan være en
ide til vinterturen. Der kan man også søge inspiration i Damilano og Perroux nye guide til 500
sne/is/mix ruter i Mont Blanc området.

Ny er også Oisans moderne - Oisans sauvage, 250 escalades, en moderne topo guidebog til
både sport og alpinklatring i Ecrins-massivet. Standardværket for klippeklatring i Schweiz, von
Kånel's Schweiz plasir er nyudkommet i to bind og indkøbt er også Schweiz Granit i to bind og
en guide til kalkområdet Engelhørner i Berner Oberland tæt på Innertkirchen.

Tættere på os er Nissedalen i Sydnorge, hvor den nyanskaffede fører måske kan inspirere til en
forlænget weekend. Fra Norge kommer også sidste udgave af Osloføren og ikke mindst en helt
ny og længe savnet Jotunheimen-fører.

Hvis turen går længere væk kan nævnes: A Climber's Guide To The Teton Range og
Aconcagua - A Climbing Guide. Trekking in Tibet, Trekking in Bolivia og Trekking in the
Patagonian Andes er andre titler og The Trekking Peaks of Nepal: af O”Connor er genindkøbt
til den der søger inspiration til Himalayaturen. Til sommeren i Europa kan det være at: Walking
the Alpine Parks - France & Northwest Italy kan bruges.

Af fortællinger og ekspeditionsberetninger kan nævnes: Lene Gammelgårds Everest-bog og den
internationale bestseller om det dramatiske forår 1996, Jon Krakauer: Into Thin Air.

Simon Yates nyeste bog fra en Patagonien ekspedition til Paine en ankommet og The Boardman
Tasker Omnibus et genoptryk af deres fire bøger, hvor jo specielt Peter Broadmans The Shining
Mountain er en klassiker og en af de bedste klatrebøger jeg nogen sinde har læst. På samme
måde kan John Muir: The eight Wilderness Discovery Books bruges til en længere regnvejrs
periode. Tyskeren Heinz Zak har lavet fotobogen: Rock Stars med samtaler og aktion fotos af
verdens bedste klippeklatrere og Beyond Risk: Conversations with Climbers er samtaler med

og portrætter af nogle af sportens koryfæer. I: In The Zone findes overlevelses historier om
nogle "close escapes” for fans af Joe Simpson stilen.

Endelig er der Ardito: Mont Blanc - Discovery & Conquest, en stor og flot bog om manges
favorit område og dets klatrehistorie fra 1700-tallet til i dag. Lige bogen til de lange
vinteraftener.

31




![page32.jpg](/1997/DB-1997-4/page32.jpg)
Danmarksmesterskaber

Sportsklatring 1997

Københavns Klatreklub arrangerer DM i sportsklatring lørdag den 25 oktober på:

Sundholm Klatrevæg Tlf 31 54 63 67
Sundholmsvej 6 - 14, Bygning D.
2300 Kbh. S.

Konkurrencen er on sight klatring og består af kvalifikation, semifinale og finale.
Vi tilbyder to klasser: Herrer og damer.

Formålet med konkurrencen er at kåre de bedste danske klatrere. Kriteriet for deltagelse
er derfor dansk statsborgerskab eller bopæl i Danmark. Københavns Klatreklub og
Dansk Sportsklatreforbund (DSF) ønsker at styrke organiseringen af klatring i Danmark.
Som medarrangør af DM kræver DSF at deltagere er tilknyttet en DSF organiseret klub.
Kontakt evt. Ole Brudsøe Tlf 31 39 83 96.

Program

09.00 - Indskrivning, Information
10.00 - Kvalifikation

13.00 - Semifinaler

16.00 - Finaler

18.00 - Præmier

19.00 - Fest

Tilmelding til DM 97 skal ske senest onsdag den 15 oktober ved indsendelse af
tilmeldingsblanket til Flemming Rasmussen, Brandmosevej 21, 2750 Ballerup; eller på
Tlf. 44 64 78 82. Ingen senere tilmelding accepteres.

Deltagergebyr 100 Kr. Tilskuere 50 Kr. ved indgangen.

Underholdning og spænding er i år af højeste kaliber.

Konferencier er Jens Ulrik Jensen. Endvidere underholder Tæskeholdet og Tim og
Gordon i pauserne. U2 Spiller til festen efter konkurrencen - forhåbentlig på Sundholm.

Vel mødt
Hakon, Flemming, KK og DSF

32




![page33.jpg](/1997/DB-1997-4/page33.jpg)
DM i undskyldninger

Henrik Ljunggreen

Jeg har før talt om vigtigheden ved at have en god undskyldning, om hvorfor man ikke
kunne klatre så godt den dag og dermed også om kunsten i at opbygge et godt alibi. Men
for et par uger siden klatrede jeg med en person, jeg ikke vil nævne ved navn, men her blot
kalde ham Olebent.

Grunden til, at jeg skriver dette er, at Olebent til dags dato er den bedste, jeg har mødt, den
sande mester, der behersker: "Kunsten i at have en god undskyldning”.

Nu kan jeg godt se, at jeg var temmelig naiv, da vi lørdag ankom til Kullen, og jeg selvføl-
gelig allerede i telefonen fredag havde undskyldt mig med, at jeg havde fået stærk indisk
mad samtlige dage i ugens løb og derfor anså ham for at være lidt af en amatør, fordi han
ikke også ved samme lejlighed, undskyldte sig selv med et eller andet såsom druk, led-
båndsskader eller den mest populære i øjeblikket ! "Fingerskader”.

Den er nok blevet et hit på grund af den lette og elegante måde at få budskabet ud på ved
at vikle to til tre stykker tape om lige så mange fingre, og dermed er der ikke nogen, der er
i tvivl om, at her er en rigtig topklatrer, der midlertidigt ikke helt kan præstere sit bedste på
grund af uheldige omstændigheder.

Men jeg skulle flere gange den lørdag indse, at dette var den sande mester, jeg var oppe
imod, og at mine, i forhold til hans, banale og simple undskyldninger ikke var denne mand
værdig.

Selvfølgelig synes jeg, det var lidt mærkeligt, den måde han startede med at lave armgang
i tagbagagebæreren, hen mod bagsmækken på sin vogn, da vi mødtes på parkeringsplad-
sen på Kullen lørdag. Trænings-freak tænkte jeg, og syntes, han overdrev en smule, da han
pludselig, frem fra bagagerummet stadig hængende i en arm, tog en rullestol, svingede sig
behændigt ned i den og sagde: "Jeg har forstuvet begge ankler, så jeg bliver nødt til at
kører i denne her”. Han ræsede forbi mig og efterlod mig tilbage på parkeringspladsen,
hvor jeg febrilsk prøvede af få fem dages stærk indisk mad til at gøre bare en smule nytte.
Det bedste, jeg hurtigt kunne komme op med var, at insistere på, at vi gik ned på Karstens
rende - der kan man ikke komme ned i rullestol, tænkte jeg og følte en lille lettelse. "OK”
kom det straks fra Olebent, som til min begyndende irritation ufortrødent forsatte henover
golfbanen.

Han må have øvet sig længe på dette trick, for jeg havde svært ved at følge med ham over
golfbanen, og jeg måtte fuldstændigt opgive det sidste stykke ned til klipperne, hvor fan-
den lige pludselig tog ved ham, og han nærmest fløj ned ad stigen.

Da jeg omsider kom ned til ruterne, ventede der mig snart dagens anden skudsikre und-
skyldning: "Det var du lang tid om”, sagde han. Jeg fik fremstammet noget om stærk in-
disk mad, mens han frem fra rygsækken tog et komplet sæt hydraulisk rørudretningsudstyr
og begyndte at rette rullestolen ud igen. Den havde fået nogle lettere knubs på turen ned
og det ene hjul havde mere form af en superellipse.

Jeg gjorde imens et mislykket forsøg på at brække mig i min rygsæk, så mit klatreudstyr
ville være ubrugeligt, da der pludselig lød et skrig fra Olebent.

33




![page34.jpg](/1997/DB-1997-4/page34.jpg)
Jeg ved, at maskiner af den art kan være farlige, men hvordan man kan få begge tommel-
fingre ind i kulissen på noget hydraulisk rørudretningsudstyr, er mig stadig et stort myste-
rium.

Jeg indså nu, hvor god han var, og hvor nøje han havde planlagt alt dette og besluttede at
gå til modangreb. Der måtte skiftes taktik, hvis dette ikke skulle ende som den totale yd-
mygelse.

Jeg hjalp ham fri og sagde, at det ikke var så slemt, hvilket jeg tydeligt kunne se slog ham
noget ud af kurs, for jeg kunne se at der var lige ved at komme tåre, frem i hans øjne. Hans
negle var godt nok en smule blå, men det var vel, hvad man kunne forvente.

Jeg forsøgte derfor hurtigt at dreje samtalen hen på noget andet og foreslog, at vi kunne
varme op på Fingerjam, og at han kunne føre. Han indvilgede modvilligt, tog sit udstyr på
og begyndte at klatre.

Sjældent har jeg set en grimmere klatre-stil. Demonstrativt brugte han knæ på hvert eneste
trin. Men det var vel også nødvendigt for ikke at afsløre sig selv. Efter to og en halv time
kom han op og påstod, at han ikke rigtigt var i form i dag og bad mig om at tage rygsæk-
kene med op.

Normalt kan jeg godt klatre Fingerjam, men med et sæt hydraulisk rørudretningsudstyr, en
rullestol samt alt mit eget lort, blev det selv med topreb for meget. Jeg faldt adskillige gan-
ge af og kørte hver gang 3-4 m ned igen, siddende i rullestolen.

Jeg måtte nu bære ham og alt vores udstyr op til golfbanen, fordi han påstod, at han ikke
kunne køre op ad bakke med sine klemte tommelfingre, kun for at se ham jagte en lille
blond golfspillerinde, i en elektrisk golfvogn hen over ottende green.

Mit humør og psyke var nået et absolut nulpunkt, og jeg måtte indse, at løbet var kørt, den
totale ydmygelse var et faktum, og der var ikke noget tilbage der kunne rede situationen.
Jeg passerede Olebent og den blonde golfspiller i færd med at aftale et klatrekursus næste
weekend. Jeg orkede ikke at stoppe, men satte mig bare ind i bilen og gik straks i gang
med at drikke den rødvin, der ellers skulle have akkompagneret aftensmaden.

Som tak for strabadserne, og når jeg nu mere eller mindre var gået i gang med aftensma-
den, tilbød han at give middag på Kullagården.

Tjeneren satte en tallerken med dagens ret foran mig, kikkede på mig og sagde med et lille
skjult svensk smil: "Det er Indisk Gryde, pas på den er lidt stærk”.

Jeg ved godt, at man ikke må slå tjenere, heller ikke svenske, men det hele slog bare klik
for mig et kort sekund. Jeg har ingen ambitioner om at blive Danmarksmester i klatring,
men dette var et danmarkmesterskab, jeg havde satset på at vinde, og jeg skal gerne ind-
rømme det - jeg er en dårlig taber.

34




![page35.jpg](/1997/DB-1997-4/page35.jpg)
Redningsweekend- kursus og

repetition

Bjergbestigning er en risikosport, og der har på det seneste været adskillige ulykker. Selv
hvis vi er forsigtige kan ulykker ikke helt undgås, så hvis det skulle ske, er der godt at
være forberedt. Her er muligheden — hvad enten det er nyt for dig, eller du synes det er
lidt for lang tid siden at du har trænet det sidst. Som noget nyt vil der være mulighed for
at få en instruktør hvis man ikke har være på redningskursus før. Samtidig vil de der har
prøvet det før have mulighed for at repetere sammen med ligesindede.

Forudsætninger: For at deltage kræves at man har gennemført et 12 timers
førstehjælpskursus og at man sikkert og rutineret kan klatre på ruter af op til 4. grad.

Program for kursus: Onsdag 17/9 kl. 19”: Forberedelsesaften på klatrevæggen på
Sundholm.

Lørdag 20/9 kl. 9": Vi mødes på Kullagårdens parkeringsplads hvorefter holdene
bestående af en instruktør og 2 kursister gennemgår og træner pensum. Om aftenen er
der fællesspisning og foredrag ved Henrik Jessen Hansen om hans nødhospital på
Everest foråret 1996.

Søndag 21/9: I bliver involveret i diverse simulerede ulykker på klipperne hvor jeres
evner som bjergreddere vil komme på prøve.

Program for repetition: Lørdag 20/9 kl. 9%: Vi mødes på Kullagårdens
parkeringsplads hvor vi inddeler i hold. Holdene repeterer diverse redningsøvelser.
Herunder gennemgås kursusmaterialet. Om aftenen er der fællesspisning og foredrag ved
Henrik Jessen Hansen om hans nødhospital på Everest foråret 1996.

Søndag 21/9: I bliver involveret i diverse simulerede ulykker på klipperne hvor jeres
evner som bjergreddere vil komme på prøve.

Pris: Kursus: 300 kroner. Repetition: 100 kroner.

Tilmelding: Sker skriftlig til Tina Feldstein, Rønne Allé 1, st.tv., 2860 Søborg.
Tilmeldingen skal indeholde oplysninger om navn, adresse, telefonnummer,
medlemsnummer, samt om man vil på kursus eller repetition. Tilmeldingsfriten er tirsdag
13/9.

Nærmere oplysninger, kursusmateriale og girokort til indbetaling af kursusafgiften vil
senest blive udsendt til de tilmeldte senest 14/9. Yderligere oplysninger kan fås ved at
kontakte undertegnede:

Peter Harremoés Tlf.nr.: 31 56 41 71
35




![page36.jpg](/1997/DB-1997-4/page36.jpg)
Videregående klatrekursus i

Goåteborg 4-5 oktober

Vi holder igen i år videregående klatrekursus i Gåteborg 4-5 oktober med afgang fredag
aften.

Kursets formål:

At lære kursisterne mere avancerede klatreteknikker end dem man får mulighed for eller
tid til at lære på begynderkurset, bl.a. rids- og kaminklatring, jamming og de dertil hø-
rende sikringsmetoder. Friktions- og vægklatring gennemgås også. Teknikkerne er be-
skrevet i kursusmaterialet som også indeholder forskellige tips om hvordan man kan for-
bedre sin klatring. Kurset fungerer også som en introduktion til Gåteborg, et af Skandi-
naviens bedste klatresteder, udført af stedkendte instruktører.

Goteborgklatring er, i modsætning til Kullenklatring, typisk anstrengende, og man lærer
at acceptere sved på panden selv på lettere ruter. Dette giver meget selvtillid når man
kommer tilbage til Kullens mere "afslappede" ruter, og det man fandt svært på Kullen
bliver næsten en leg.

Kursets målgruppe:

De af klubbens medlemmer der har deltaget i begynderkurset eller tilsvarende, og føler
sig fortrolig med at føre 4. grad, samt kan følge med som andenmand på 5. grad.

Hvis du har klatret 4. grad et stykke tid, og har lyst til at komme videre,

eller du føler at du trænger til ny inspiration og større selvtillid, så er kurset lige dig.

Antal deltagere:
Vil være bestemt af hvor mange instruktører der er til rådighed. Der vil være 2 kursister
pr. instruktør.

Pris:

450 kroner (plus transportudgifter på ca. 200 kroner der afregnes med bilejeren). De der
ikke tidligere i år har fået tilskud fra Bjergklubben kan få et tilskud på 100 kroner hvor-
ved prisen bliver 350 kroner.

Tilmelding:

Sker skriftligt til Tina Feldstein, Rønne Allé 1 st.tv., 2860 Søborg.

Tilmeldingen skal indeholde navn, medlemsnummer, adresse, telefonnummer, evt. antal
bilpladser. Tilmeldingsfristen er 22/9 hvorefter kursusmateriale, girokort og nærmere
oplysninger vil blive tilsendt.

Kursusleder:
Mads Granlien tlf.nr. 2082 0137.

36




![page37.jpg](/1997/DB-1997-4/page37.jpg)
Kursus i udstyrs- og

materialekendskab

Da det stadigt ikke er lykkedes at dække efterspørgslen efter dette kursus bliver det her i
efteråret afholdt en gang i København og en gang i Århus. Kurset henvender sig til alle
der ønsker at vide mere om udstyrets egenskaber.

Forudsætninger:
For at deltage kræves at man kan føre 4. grad sikkert og rutineret.

Indhold:

Kurset vil omhandle følgende emner:

Friktion.

Materialer.

Belastninger under styrt.

Godkendelse af udstyr.

e Styrttest.

Disse emner vil så vidt muligt blive gennemgået både i teori og i praksis. I København
vil vi se udstyr blive testet i en trækbænk, og vi laver styrt med et 80 kg lod i vores
faldmaskine på Sundholm. I Århus vil programmet blive modificeret på disse punkter.

Tid og sted:

København:

Tilmeldingsfristen er mandag 22/9. Kurset finder sted søndag den 5/10 kl. 10? — 17%, vi
mødes i klublokalet, Valdemarsgade, hvor det meste af undervisningen kommer til at
foregå. Kurset slutter med styrttest på Sundholm.

Århus:

Tilmeldingsfristen er onsdag 29/10. Kurset finder sted lørdag den 15/11 på Kocb's skole.
Detaljerne er endnu ikke fastlagt.

Tilmelding:
Sendes skriftligt til Tina Feldstein, Rønne Allé 1,st.tv., 2860 Søborg. Begrænset
deltageråntal.

Nærmere oplysninger, kursusmateriale og girokort til indbetaling af kursusafgiften vil
blive tilsendt de tilmeldte ved tilmeldingsfristen. Kursusafgiften er 100 kroner.
Yderligere oplysninger kan fås ved at kontakte undertegnede.

Peter Harremoés Tlf.nr. 3156 4171

27




![page38.jpg](/1997/DB-1997-4/page38.jpg)
Nyt fra Københavns Klatreklub

Udbygning af klatrevæggen på Sundholm

Med henblik på at skabe bedre rammer for sportsklatringen udbygges klatrevæggen på
Sundholm i øjeblikket. Byggeriet skulle oprindelig have fundet sted i forbindelse med
sidste udbygning, men det blev midlertidigt udskudt bl.a. på grund af mangel på
arbejdskraft. Planen er, at bygge den ”store lave væg” op til loftet. En del af denne
bliver overhængende.

Det har desværre været nødvendigt at lukke en del af væggen i byggeperioden, som
forventes at være afsluttet medio september. Byggeriet er baseret på frivilligt arbejde, og
mangel på frivillige vil forsinke projektet. Medlemmer opfordres derfor til at hjælpe til,
således at alle hurtigt kan koncentrere sig om den egentlige aktivitet — klatringen. Der er
hver aften en byggeansvarlig, som kan fortælle, hvad der skal laves.

DM lørdag den 25. Oktober 1997

Københavns Klatreklub har påtaget sig at afholde Dansk Sportsklatreforbunds (DSF)
DM 1997. Konkurrencen afholdes lørdag den 25. Oktober 1997 kl. 9 — 18. Nærmere
oplysning om program, tilmelding mv. findes andetsteds i dette blad.

Uddannelse af klatrevægsinstruktører

KK afholder undervisning og eksamen for personer, der ønsker at tage Dansk
Sportsklatreforbunds eksamen for klatrevægsinstruktører. På grund af begrænset
kapacitet har KK midlertidigt forbeholdt uddannelsen for vagtkorpset. Baggrunden for
denne beslutning er, at vagterne fungerer som instruktører på KK's kurser. Derfor har
KK's bestyrelse fundet det væsentligt at sikre, at alle vagter kan undervise på et
tilstrækkeligt og forsvarligt niveau. KK tilbyder endvidere kun kurser, som er i
overensstemmelse med Normen.

Grundlaget for uddannelsen er Dansk Sportsklatreforbunds Norm for begynderkurser på
klatrevæg og norm for klatrevægsinstruktører. Formålet med normen er at sikre et
ensartet undervisningsniveau i klubberne under DSF, at sikre at undervisning og
instruktion foregår på sikkerhedsmæssigt forsvarligt niveau , samt at sikre at
undervisningen opbygger færdigheder og teknikker hos kursisterne, så de bliver i stand
til forsvarligt at udøve klatreaktiviteter på klatrevægge.

Emnerne i Normen er bl.a. toprebning, føring, abseil, bevægelsesteknikker, adfærd,
kommunikation, knuder, reb og andet udstyr, sikringsmetoder og standpladser.
Endvidere skal instruktøren:

-… have rutine i og kunne undervise i indholdet af DSF”s minimumskrav for klatrekurser

på klatrevægge,
-… være bosiddende i Danmark og være minimum 18 år,

38




![page39.jpg](/1997/DB-1997-4/page39.jpg)
-… have gennemført eller have erfaring og rutine i det der læres på et begynderkursus i
klippeklatring,

-… være fortrolig med en metode til sikkert at klatre op ad et reb samt soloklatring med
ascender ,

-… kunne lave et nedsænkbart abseilanker,

-… gennemført 12 timers 1. hjælpskursus inden for de seneste 5 år,

-… være fortrolig med de organisatoriske rammer omkring klatring og

-… være fortrolig med relevante juridiske og forsikringsmæssige spørgsmål i forbindelse
med klatring og instruktion på klatrevægge.

Det er væsentligt at understrege, at Normen — ligesom normen for
klippeklatreinstruktører - ikke er udtømmende. Det er nødvendigt at deltage i såvel
teoretisk som praktisk undervisning for at kunne bestå eksamen. Undervisningen vil
blive forsøgt koncentreret til 2 weekenddage og én teoriaften.

KK vil i det omfang der er interesse og mulighed for det arrangere undervisning og
"afholde eksamen for instruktion i klatring på klatrevæg. De vagter som mangler
eksamen vil stadig blive prioriteret, men ledige pladser vil blive tilbudt interesserede.
Deltagelse i undervisningen er obligatorisk for at kunne gå til eksamen.

Hvis du er interesseret i undervisning og eksamen, skal du kontakte Inger Færge (42 33
40 23) med henblik på at blive optaget på venteliste. Der vil blive opkrævet et gebyr for
deltagelse i undervisning og eksamen.

Topankre på Sundholm

Nogle medlemmer har udtrykt en vis utryghed ved de nye topankre på Sundholm.
Bestyrelsen finder ikke overraskende, at ankrene er fuldt forsvarlige. På den anden side
er det vigtigt, at medlemmerne er trygge ved væggen, hvorfor ankrene vil blive suppleret
med endnu en karabin så snart det er muligt.

Parkering
Bestyrelsen skal efter flere henstillinger fra Sundholm bede om, at biler kun parkeres på
parkeringspladsen og ikke mellem bygningerne ved indgangsdøren til klatrevæggen.

Kurser, Workshops mm.

Bestyrelsen vil gerne støtte kurser; foredrag, træning, workshops mv., der afholdes for
medlemmerne. Hvis du har en idé til et arrangement, bedes du kontakte bestyrelsen med
henblik på at drøfte en evt. afholdelse af arrangementet.

Sommerperioden overstået
Klatrevæggen skulle nu igen fungere med de normale åbningstider — og med vagter
ugens syv dage. Hvis der er problemer med vagter, som ikke møder op, bedes du
henvende dig til et medlem af bestyrelsen med henblik på at hindre gentagelser.
På KK's vegne Steen Miintzberg

89




![page40.jpg](/1997/DB-1997-4/page40.jpg)
Hovsa:

På grund af vores trykkers manglende
forståelse af det vertikale element og en
nøje instruktion fra redaktionens side,
blev forsidebilledet på nr. 3 juni 1997,
desværre vendt på hovedet. Vi beklager:
Især til Mads Granlien, som fik noget af
en nedtur”.

Sælges:

Da jeg fik anskaffet rigeligt med udstyr,
har jeg lidt i overskud, som er absolut
ubrugt.

1 stk. Mammut Flex Superdry, 50m
coated 1 1mm reb.

1 stk. Black Diamond Mentor Large. Let
sele med stor komfort.

Skulle du være interesseret, så ring og
giv et tilbud…

Peter Tlf. 40 87 40 45

Kom til orienteringsløb !

Motion for hjerne og hjerte.

I nattens mulm og mørke, løber vi 4-8
km. alt efter lyst og evne. Vi mødes kl.
19.00, tegner banen ind på kortet, løber,
bader og nyder bagefter værtens
kulinariske specialiteter. Alt på sammen-
skudsbasis.

Tilmelding onsdag aften før løbet.

Fredag den 5. september hos Kirsten og
Ole Jensen, Klokkestigen 7, 3550
Slangerup, tlf. 4218 1607

Fredag den 3. oktober hos Lise Harreby,
Traneholmen 8, 3460 Birkerød, tlf. 4281
8180

40

Fredag den 7. November hos Charlotte
Laang og Kurt Frahm, Brunemarksvej 2,
3490 Kvistgård, tlf. 4913 8389

Fredag den 5. December hos Niels
Frederiksen og Karen Eriksen,
Kulsviervej 52, 2800 Lyngby, tlf. 4588
9040

Sælges:

Trazatta Poineer, kraftig Gore-Tex
vandre støvle. Kun lidt brugt. Str. 42,
600,- kr.

Henvendelse til Andrew tlf. 8619 0904.

Medlemsliste:
I dette nummer er som sædvanligt en
medlemsliste.
Rettelser, specielt manglende telefon-
numre modtages gerne pr. post, E-mail
eller på telefonsvareren 3543 4710

Jan Bønding

Sælges:

Gregory Cassin rygsæk 104 L sælges
pga. farveblindhed. Sækken er som ny.
Nypris 2900,- kr. Sælges for 1000,- kr.
eller højeste bud.

Henvendelse til Valdemar tlf 3295 9187.

Oprydning på Kullen:

At der ikke ligger mere affald ved
klatrestederne skyldes blandt andet
tidligere års oprydning. Nu har du
mulighed for at give dit bidrag. Vi holder
den årlige oprydningsdag på Kullen
søndag den 28/9. Sorte affaldsposer
uddeles af Peter Harremoés lørdag aften
i hytten.




![page41.jpg](/1997/DB-1997-4/page41.jpg)
Kryds & Tværs:

Indrømmet, den var ikke nem. Spørgsmål
og svar var ikke altid indlysende, men
helt ærlig: Indtil nu har vi (redaktionen)
ikke modtaget et eneste svar! Derfor -
afleveringsfristen er udskudt, og
kriterierne er nu: indsend dit bedste
svarforsøg - inden næste bladudgivelse -
og redaktionen vil så fuldstændigt
subjektivt og formentlig dybt uretfærdigt
kåre en vinder blandt de indsendte
forslag.

Husk: der er stadig en Wild Country
Friend til vinderen,

Ny Kasserer skal findes:
Klubbens kasserer gennem de sidste tre
år, stopper ved næste generalforsamling.
Vi er derfor allerede nu i gang med at
finde en ny kasserer som kan tage hans
plads i bestyrelsen.

Hjælp:

De nye lokaler i Løvstræde trænger til en
kærlig hånd inden vi kan flytte ind i dem.
Bestyrelsen vil derfor indtrængende bede
om al den hjælp vi kan få med
istandsættelsen. Hvis du har tid til at
hjælpe, kan du kontakte Jan Bønding på
tlf. 3543 4710, gerne så hurtigt som
muligt.

Redaktionelt:

Vi skal beklage dette tynde blad, men
der desværre ikke kommet mere til
redaktionen. Dette skulle dog fra næste
nummer ikke gentage sig, da de tre ny
ankommende redaktører, Erik Karlsen og
Brian Christensen fra afd. Vest og
Valdemar Jensen fra afd. Øst vil gå i
gang med et større udfarende arbejde, for
at bladet kan bringe artikler om emner

der ellers ikke var tid eller ressourcer til
at skrive.
Jeg gerne henstille til PC folket om ikke
at lave flotte opsætninger, når i sende
artikler til os, da vi bare bruger tiden i
den anden ende på at fjerne dem igen.
Til sidst en generel opfordring om at
skrive om oplevelser, problemer, ønsker,
ros eller ris, sorger eller glæder.
Hvis nogen har lyst til at lave test eller
sammenligning af udstyr, vil redaktionen
gerne sponsorere gode artikler.
Du skriver: Vi bringer: Sådan er det,
så benyt dig af det.

Hilsen redaktionen

Hytte nyt:

Så er der kommet ny hyttevært, navnet er
Lars Brøndsel og lige ledes en ny
hyttevært-hjælper ved navn Philip
Møller.

Vi arrangerer arbejdsweekend for alle
interesserede medlemmer i weekenden
den 25.-26. september og her skal der
bygges shelter, ordnes grund og andet
forefaldende arbejde.

Shelterne bliver bygget for at
medlemmere har en mulighed for at
overnatte udenfor, også selv om man
ikke har telt med.

Klubben vil være vært for kød og vin
lørdag aften, så du må selv tage lidt
ris/pasta/brød/kage/røde linser med, hvis
du vil have tilskud til proteinerne.

Ring til Lars på telefon 5631 0209, helst
senest 13. september og tilmeld dig.
Hvis du ikke kan weekenden den 25.-26.
men weekenden før, må du gerne ringe
og lægge besked. -Så er det muligt at vi
finder ud af noget.

Hilsen Lars Brøndsel.

41




![page42.jpg](/1997/DB-1997-4/page42.jpg)
Program Dansk Bjergklub

Weekenden | Kullen Instruktør træning.
den 13.-14.
September
Weekenden | Kullen Rednings kursus:
den 20.-21. Basal teori og praktisk træning i bjergredning.
september
Weekenden | Kullen Begynder klatrekursus:
Den 27-28. Grundlæggende klatrekursus for begyndere.
September
Weekenden | Gøteborg Gøteborg kursus:

den 4.-5. Videregående klatrekursus, som involverer en

oktober masse jamteknik.
Søndag den Valdemarsgade Udstyrs kursus:

5. oktober Teknisk gennemgang af udstyr og udstyrstekn.
Se artikel i bladet.

Program afdeling Øst
Torsdag den | Valdemarsgade Caving:

25. september | kl. 20.00 Louise Korsgaard og Annabelle Serritslev
fortæller om Caving.
Torsdag den | Valdemarsgade Sportsklatring:
9. oktober Som optakt til DM på Sundholm og NM i
Sverige fortæller Flemming Rasmussen om
sportsklatring.
Torsdag den | Løvstræde 8 A, 3. sal | Indvielse af nye klublokaler:
23. oktober Vi åbner klubbens nye lokaler i Løvstræde.
Torsdag den | Rigshospitalet lille 6x6 billeder:
30. oktober auditorium Nej desværre, det er ikke det ! Læs mere om det
Kl. 20.00 inde i bladet.
Torsdag den | Løvstræde 8 A, 3. Chamonix:
6. november Asmus Nørreslet viser billeder og fortæller om
livet i Chamonix året rund.
Torsdag den | Løvstræde 8 A. 3. Peru:
20. november Allan Christensen, Mads Granlien, Jonas
Johansen og Henrik Koch viser billeder fra
deres tur til Peru.
Torsdag den | Løvstræde 8 A, 3. Isklatring:

27. Henrik Jessen Hansen viser Jeff Lowes video
november om isklatring. Husk popcorn og drikkevarer.





![page43.jpg](/1997/DB-1997-4/page43.jpg)
Tirsdag den
16. september

Program afdeling Vest

Trøjborgvej 75F
Kl. 19.30

Sommerbilleder:

Som sædvanlig har du en masse billeder fra dine
sommerferieture, som du gerne vil vise os
andre, og som sædvanlig er vi parate med en
masse dødssyge kommentarer og beundrende
måben.

Tirsdag den
23. september

Trøjborgvej 75F
kl. 19.30

Teoriaften før klatrekursus:

Beregnet for folk, der er optaget på

klatrekursus.

For nærmere oplysning: Kontakt Torben Redder
(Tlf. 86 18 03 01).

Tirsdag den
30. september

Trøjborgvej 75F
kl. 19.30

Yosemite: Big Wall-klatring:

Selv om vi tit har set billeder af Big Wall-
klatring, vil den fortabte søn, som igen er
hjemvendt, Torben Redder gerne have lov til at
vise os billederne fra bl.a. hans bestigning af
"The Nose".

Tirsdag den
28. oktober

Trøjborgvej 75F
kl. 19.30

Efterårsbilleder:

Så er det igen blevet tid til at komme frem med
billederne fra efterårsturen. Vi er meget
spændte!

Lørdag den
15. november

Trøjborgvej 75 F

Materialekendskab:
Peter Harremoés indvier dig i dit udstyrs
mysterier, såfremt du ikke kender dem

For nærmere oplysninger, bl.a. om tidspunkt,
kontakt Brian Christensen på tlf. 86 10 85 85.

Lørdag den
15. november

Århus

Udstyrs kursus:
Teknisk gennemgang af udstyr og udstyrsteknik

Tirsdag den
18. november

Trøjborgvej 75 F
kl. 19.30

Grønland eller eksotisk klippeklatring:

Hold denne dato fri. Der kommer bestemt noget
spændende. Vi er blot ikke færdige med at
arbejde på sagen. Oplysninger kan hentes hos
Erik Karlsen (tlf. 86 11 28 37).

Tirsdag den
16. december

Trøjborgvej 75F
kl. 19.30

Juleafslutning:

Hvad vi finder på denne gang, vil vi ikke røbe
endnu. Men du kan sandsynligvis roligt tage
sele og sko med. Det bliver ikke mindre seriøst
end sidste år!

43




![page44.jpg](/1997/DB-1997-4/page44.jpg)
Reserveret Postvæsenet
02741 KHC 453 000
DOLFI ROTOVNIK
SOLGARDSVEJ 5
2942 SKODSBORG

T8sc0000

Dansk Bjergklub's
kollektive ulykkesforsikring 97-98.

Alle medlemmer der ønsker at være omfattet af klubbens kollektive forsikringsaftale med
Codan (både dem der har været med i 1996-1997 og nye ) skal inden 1/10 1997
indbetale 280,- kr. på klubbens giro konto.

Forsikringsholdere fra sidste år vil få girokort tilsendt.

Ulykkesforsikringen sikrer dig ved død, varige men over 5% samt tandskadedækning,
ved udøvelse af vore aktiviteter i bjerge og på klipper i Europa.

Invaliditetsdækning: 573.000,- kr.
Dødsdækning: 58.000,- kr.
Præmie: 280,- kr.

Yderlige oplysninger kan fås ved henvendelse til Codan, Mille Becker Jørgensen, Tlf.
5695 2115.

Præmie indbetales til:
Dansk Bjergklub
Østbanegade 17 st. th.
2100 København Ø
Giro 9 07 98 58
Husk at skrive, navn, medlemsnummer og husk at mærke kuponen
«Ulykkesforsikring”

Husk rettidig indbetaling senest den 1. Oktober.

Med venlig hilsen Bestyrelsen og Codan forsikring.



