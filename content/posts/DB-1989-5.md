
---
title: "Dansk Bjergklub 1989 nr. 5"
date: "2022-10-29"
draft: false
tags: ["1989"]
thumbnail: /1989/DB-1989-5/page1.jpg
---

![page1.jpg](/1989/DB-1989-5/page1.jpg)
Dansk
Bjergklub
nr. 5 1989





![page2.jpg](/1989/DB-1989-5/page2.jpg)
Dansk
Bjergklub

nr. 5 - 1989
38. årgang

Indholdsfortegnelse:

Freney-Pillaren/Mont Blanc

Søren smidt.

Bjergvandring i Kaukasus

Jesper Ritzau.

Festlige feriedage

Jens Høj, Claus Wirmer 2222222 sesrererer 16
Zodiac

Jan Nicolaisen. eeeerrersrrrrrsrrsrrrrrenned 18
Orgon

SØEN SITE aa om rd 21
Første fjeldtur

FRODE ENE oc NEEDS 24
Bjergredning

Torbjørn Ydegaard.

Nye ruter.…
Konference.
Program
Forsidebilled

Foto: Jesper Ritzau

De første danskere på

toppen af Elbrus

Udgivet af:

Dansk Bjergklub,
Mølleåparken 28, 2800 Lyngby

Redaktion:
Anne Grete Swainson 42 80 07 46
Solgårdsvej 5, 2942 Skodsborg
(hvortil manuskripter sendes)
Dolfi Rotovnik Ål

Michael Hjorth

Sally Westergaard

42 948794
31 954850
31293107

Næste nummer af Dansk Bjergklub udkom-
mer ultimo januar. Stof til dette nummer
sendes til A.G.S. Senest 1. januar 1990.
'Sats/Tryk: IP OFFSET

Dansk Bjergklubs bestyrelse

Formand

Peter Søndergaard

Mølleåparken 28, 2800 Lyngby
Kasserer

Hanne Rotovnik

Snemandsvej 1 a, 2730 Herlev
Sekretær

Jan Bønding Telefontid kl. 18-20
Sct. Jacobs Plads 3, 1 th., 2100 Ø
Uddannelseskoordinatorer

Søren Smidt

Henrik Ljunggreen

Bladkontakt

Michael Hjorth

Bibliotekar

Ole Brudsø Telefontid man-tir 19-20 31398396

42 88 58 93
42 94 87 94
31388327

3537 68 10
313095 36

31 95 48 50

Klublokaler og bibliotek
Gråbrødretorv 16 a, 1154 Kbh. K.
Åbent hus hver torsdag kl. 20-22,
bortset fra ferier, fridage o.l.
Bibliotekar

Ole Brudsø 31 39 83 96
Klubhytte

Ved Skåret i nærheden af Målle og Kullen
Hyttevært
Flemming Gøtke 42 84 24 99
Afd. Vest - Bestyrelse
Sekretær

Erik Karlsen

Flakvej 31B

8240 Risskov 86 17 55 58
Kasserer
Pernille Petersen 86 17 55 58
Bibliotekar
Jan Vinther 86 13 14 83
Klatrekontakt og udstyrsforvalter
Henrik Hove 8621 5645

Mette Christensen 86198178
Klublokaler Afd. Vest

Wilstersgade 102, 8000 Århus C.

Åbent i henhold til program.

Alpin Gruppe

Sally Westergaard

Hjort Lorenzensgade 4, 2.th.,2200 N.
Arne Mortensen

Jan Mathorne

Henrik Ljunggreen

31393107

31393107
42 88 88 80
31 30 95 36




![page3.jpg](/1989/DB-1989-5/page3.jpg)
Konference

Så kommer chancen igen - for at snakke
om bjerge. Og hvorfor nu det? Jo, de
fleste af os gør det jo alligevel, altså
sidder og snakker i timevis om klatring,
bjerge og udstyr. De af os, der har været
med til den første konference for to år
siden, kan vist enes om, at der er mening i
at få lidt struktur på snakken, at nå frem til
en konklusion sammen med en gruppe
mennesker, der måske går lidt ud over det
sjak, man sædvanligvis er sammen med -
vel at mærke konklusioner, der når frem til
bestyrelsen og har indflydelse på
fremtiden i vor klub. Vi har fundet tre
emner, som må dække et meget bredt
udsnit af vore interesser:

Klatring på Kullen. Udviklingen er
gået stærkt de sidste år inden for klippe-
og sportsklatring, og det er ikke meget, vi
kan styre fra Danmark i den sammen-
hæng, men vi kan prøve at finde os selv
på vor egen klippe og finde ud af, hvordan
vi sammen med svenskerne ska te os
derovre.

Bjergredning. Vi har som bekendt
ikke nogen bjergredningstjeneste, men
alligevel skal både klubben have tænkt sig
om f.eks. med henblik på kursusindhold
og det enkelte medlem være afklaret over
for risiko og  kammerathjælp. Dette
kommer let til at ligne et kursus, hvilket
heller ikke gør så meget, men der er også
basis for meningsudveksling.

Peter Søndergaard, formand

Bjergbestigning og -vandring.
Den oven for nævnte udvikling har
tiltrukket sig stor opmærksomhed på
bjergbestigningens bekostning. Imidlertid
viser både aktivitet af ekspeditionsagtig
karakter, rekorddeltagelse i sommertræf
og meget andet, at der er stor interesse
for den del af sporten, der er mindre
atletisk og lægger vægten på oplevelser i
større højde og øde egne sammen med en
udvalgt skare af kammerater.

Vises til konferencen d. 25. november.

Peter Søndergaard





![page4.jpg](/1989/DB-1989-5/page4.jpg)




![page5.jpg](/1989/DB-1989-5/page5.jpg)
Freney-Pillaren på Mont Blanc

Søren Smidt

Foto: Ola Hillberg
Søren Smidt i 2. bivuak

"This is the most tragic story of my life.
I have lost my dearest climbing com-
panion, Andrea Oggioni, with whom two
years ago I had already made an atempt
on the terrible Pillar of Freney, the "short
cut" to Mont Blanc, still inviolate and the
highest Grade six climb in Europe. I have
also lost three good friends, three of the
Finest French mountaineers, and am now
alone in my house at Courmayeur with my
memories. I still feel as if I am in the grip of
a terrible nightmare”.

Således indleder Walter Bonatti sin
beretning om hans, og hans kammeraters
forsøg på at førstebestige Freney Pillaren.
Forsøget endte i en tragedie, ud af de syv,
som forsøgte at lave bestigningen, kom
kun tre levende tilbage. De andre døde alle
af udmattelse. Efter at have siddet i mere
end 60 timer i konstant snestorm, forsøgte
de syv at undslippe ved at fire sig ned af
pillaren og videre ned mod Italien af
gletschere og klippegrater, men for de fire
forgæves.

En måned senere efter tragedien, i
slutningen af august 1961, lykkedes det
de tre englændere Chris Bonnington, Don
Whillans og lan Clough at lave ruten, efter
dem fulgte en polak og fire franskmænd.

Lige siden dengang har der stået stor
respekt om Freney pillaren blandt alpinis-
ter.

Foto: Søren Smidt
»Freney-Pillaren på Mont Blanc

Selve pillaren er "kun" 700 m høj, for det
meste femmerklatring men også med
nogle reblængder i sjette grad. Det er altså
ikke pillaren i sig selv, der er det store
problem. Det er så at sige kun en del af en
større ekspedition, som Gaston Rebuffat
har udtrykt det. Problemet er dens belig-
genhed. Fra det klassiske udgangspunkt:
Torino hytten, skal man passere fire
gletschere, ned ad to isvægge, op ad to
isvægge og forbi tre pas, ialt en del
højdemeter. Fra toppen af pillaren abseiler
man en reblængde ned, derefter er der
tohundrede meter mixet klatring til Brouil-
lard graten, som man følger til Mt. Blanc de
Courmayeur, hvor der igen er mixet klat-
ring. Det sidste stykke til toppen af selve
Mt. Blanc er relativt nemt i godt vejr. Der-
fra er der så frit valg blandt de forskellige
normalveje ned.

Den 12 august i år sad jeg sammen med
min ven, Ola Hillberg, fra Gåteborg, i en
gondol på vej til Torino hytten. Jeg følte
mig særdeles sikker på, at vi ville nå vo-
res mål, toppen af Mt. Blanc via Freney
pillaren, endda uden det store besvær.
Vejrudsigten sagde, at der ville være fire
dage med stabilt godt vejr. Vi havde altså
særdeles stor marginal.





![page6.jpg](/1989/DB-1989-5/page6.jpg)
Næste morgen startede vi ud fra
Ghiglione bivuakken tyve minutter over et.
Jeg mærkede med det samme, at noget
var galt. Sneen var blød. Den velkendte
knirken fra steigeisen udeblev. Det var
ikke til at forstå, vi var i over 3600 meters
højde midt om natten, sneen skulle være
hård. Jeg fortrængte fakta. Vi gik ned over
første isvæg og hen over gletscheren,
også her, med kulden kommende nedefra,
var det blødt. Vores tur begyndte at
smuldre.

Hundrede meter under Col Moore
stopede jeg op med is og sten flyvende om
ørene. Det her er for farligt, vi må vende
om. Intet bjerg er livet værd, end ikke en
lillefinger vil jeg ofre, når jeg tænker det
rationelt igennem. Alligevel kunne jeg ikke
få mig selv til at vende, vi havde endnu
prøvet for lidt.

Bergschrunden åbnede sig under os, et
kæmpe stort skræmmende mørkt dyb, 50
til 100 meter bred. Uforstående stirrede
jeg ned i afgrunden. Vi traverserede hele
væggen, inden der åbnede sig en vej gen-
nem crevasserne. Hele området lå i tåge
pga. afsmeltningen. Ude på gletscheren
bandt vi os ind i rebet. Vi var enige om, at
det ville være lige så farligt, at gå tilbage,
som at fortsætte frem. Kompasset blev
fundet frem, og så fortsatte vi ind over
gletscheren.

Pludselig hørte vi lyden fra et sne-
skred, som begyndte højt oppe på Brenva-
væggen. Lyden blev kraftigere og kraftig-
ere, vi kunne intet se og stod lammede. I
samme nu gik det op for mig, at grunden
til, at vi ikke havde kunnet finde det enlige
fodspor, vi dagen i forvejen havde obser-
veret, var, at vi gik i et kæmpe sneskreds-
område i et skred, der måtte være gået i
løbet af aftenen. Vi løb tilbage, selvom det
helt tydeligt var omsonst.

Skredet nåede os aldrig. Da vi stod
under væggen til Col de Peuterey var vi 40
minutter forsinket. Vort håb var nu, at de
600 m isvæg foran os var i bedre kondition
end den is, vi hidtil var stødt på. Chancen
var der, fordi den for en stor del består af
en hængegletscher. Hvis den ikke var det,
ville vi være prisgivet, allerede her var en
retræte udelukket. Heldigvis var min antag-

6

else rigtig, isen var bedre på væggen. I col
de Peuterey gjorde vi ophold og lavede
Morgenmad; mens vi nød den opgående
sol.

Pillaren så ganske tilforladelig ud, og vi
troede os nu i sikkerhed, efter at det
meste af isen var overstået. Klippen var af
god kvalitet, hvilket gjorde sit til, at klat-
ringen var en fornøjelse. Desværre var de
formodede lette passager, store skrånen-
de hylder, svære at passere pga. store
mængder sne og is. Rutebeskrivelserne
var heller ikke så nøjagtige, som de burde
være. Alt i alt sinkede det os så meget, at
vi ikke regnede med at nå Mt. Blanc's top
samme dag. En bivuak under chandellen,
hvilken også er det sædvanlige, ville være
nødvendig.

Hen på eftermiddagen mente vi at have
nået den rigtige hylde. Men jeg følte mig
ikke helt sikker. Jeg insisterede på, at
klatre en reblængde op for at få vished.
Fra mit nye udsigtspunkt kunne jeg se at
vi manglede endnu 2-3 reblængder. Ola
gik igang med næste reblængde, efter en
stund var han væk bag en snegrat. Jeg
skulle lige til at give mere reb ud, da jeg
mærkede, at det strammede til. Ola var
faldet. Det var en særdeles ubehagelig
fornemmelse. Hvad var der sket? Havde
han pådraget sig alvorlige skader? Jeg
kunne ikke se eller høre ham og derfor
ikke få svar. Så slækkede rebet igen. Det
kunne tydeligvis ikke være noget alvorligt.
På standpladsen fortalte han mig, at en
fod var gledet, men at faldet trods alt kun
havde været et relativt harmløst pendul-
sving.

Det var helt udelukket, at fortsætte
klatringen til toppen af Mt. Blanc. Endnu
en gang måtte vi bivuakere. Vi delte et lille
stykke ost og en lille bid brød i fire dele. To
til nu og to til morgenen. Det var alt, vi
havde tilbage. Situationen var ret så kri-
tisk. Jeg bevægede mig konstant for at
holde varmen. Mit skøn var, at lagde vejret
sig ikke, ville vi ikke klare det. Jeg fik en
trang til at bede. Hvor må det være let at

Foto: Søren Smidt
Ola Hillberg i 1. bivuak




![page7.jpg](/1989/DB-1989-5/page7.jpg)




![page8.jpg](/1989/DB-1989-5/page8.jpg)
have en Gud, der kan hjælpe og tage an-
svaret. Men jeg er ikke troende, så bøn
var udelukket. Hvem skulle lytte? Natu-
ren. Såyidt jeg kunne se, var den temmelig
ubarmhjertig. Det var, som selve helvede
havde omsluttet os på toppen af pillaren.

Vi måtte selv tage ansvaret, selv rode
os ud af det her, men hvorfor var alt imod
os?

Tanken strejfede mig; jeg er dog kun en
ud af 3-4 milliarder. Hvorfor er det så
vigtigt, at jeg overlever? Jeg forsøgte at
droppe tanken igen. Den var farlig for over-
levelsen. Det var ikke så meget tanken om
døden, der skræmte mig, men ideen om, at
mit liv endnu ikke var et afsluttet hele. Det
ville føles som en uharmonisk afbrydelse.

Natten var lang og morgenen velkom-
men. Det var koldt og klart. Solen var
fremme, og solen er liv. Først klatrede vi
de tohundrede meter til Brouillard-graten.
Mt. Blanc var inden for synsvidde. Livet
og civilisationen ventede os derovre. Der
var endnu ingen mennesker at se på top-
pen. På trods af trætheden var jeg i hopla
og nød klatringen.

På toppen vidste jeg ikke, om jeg skulle
le eller græde. Vi havde dårligt kræfter til,
at give hinanden et knus, men lykkelige
var vi.

Mørket var ved at lægge sig, og da jeg
stod under sidste reblængde inden de
såkaldte "platforms", var det bælgmørkt.

Pandelampens lys afslørede en cirka
femten meter høj kamin med helt blanke
sider, de sidste 2-3 meter, selve udsigten,
var dækket af blankis. Det var ikke noget,
jeg havde overmådig trang til at gå igang
med. Men der var ingen vej udenom. Stand-
pladsen, vi befandt os på, var nærmest
overhængende, og ned ville vi ikke. Ti
meter oppe fik jeg den første kile i bag en
blok, men da jeg ville hvile ved at belaste
en slynge omkring blokken, gav den sig.
En isnende fornemmelse løb gennem min
krop. Jeg havde mest lyst til at give op.
Det ville desværre resultere i et ubehage-
ligt styrt, så det kunne ikke komme på
tale. Lige under isen placerede jeg et par
nydelige sikringer, og pustede ud, inden
jeg skulle igang med et tilsyneladende
håbløst problem.

8

Øksen bed godt i isen, jeg trak mig så
højt op, jeg kunne, fik fat med højre hånd
omkring kanten, slap øksen og trak mig op
på hylden.

De såkaldte "platforms" var tre små
bedrøvelige hylder fyldt med sne og is. Så
meget kamp for så lidt, det var næsten
ikke til at bære.

I samme øjeblik Ola kom op til mig,
begyndte det at hagle. Han tog dunjakke
på, og bivuaksækken udover, hvorpå han
lagde sig på hylden og sov. Hylden ved
siden af, hvor jeg skulle sidde, var endnu
fyldt med sne. Jeg stirrede ud i mørket og
håbede, det kun var en byge. Det var det
ikke. Nedbøren fortsatte hele natten. Det
var nødvendigt at bevæge sig jævnligt for
at holde varmen. Vi sad nu præcis samme
sted, som Bonatti og hans venner havde
siddet i 60 timer, med uafbrudt snestorm.
Vi tænkte begge hver vort. Ud på mor-
genen lagde vejret sig. Da solen havde var-
met vore forfrosne kroppe, lavede Ola
vand til mad og drikke. Vi sad endnu en
stund, indtil vi var så varme, at vi kunne
klatre.

Vi havde de sværeste reblængder på
turen foran os, iøvrigt de eneste, der var
rimeligt ekviperet med bolte. Da vi var forbi
"cruxet" på ruten, tog stormen igen til i
styrke. Vi forstod meget lidt af det.
Hvordan kunne de tage så meget fejl, på
den ellers pålidelige vejrstation i Chamo-
nix.

Uanset svaret, måtte vi væk fra vores
eksponerede position, hvis vi ville undgå
at få "exposure”. Reblængde afløste reb-
længde, ville det aldrig tage en ende.
Endelig nåede Ola toppen. Da jeg klatrede
de sidste meter op til ham, var stormen på
sit højeste, alt var hvidt omkring os. Lynet
ramte os samtidig, flammer stod ud fra
karabiner og andet metal, hele området
omkring os var rødligt. Jeg nåede dårligt at
tænke en klar tanke, før tordenskraldet fik
det til at gyse i mig. Vi må væk herfra, men
i hvilken retning, sneen gjorde oriente-
ringen umulig.

Ola firede mig 10 meter ned. Pludselig,
mens jeg spejdede ud i stormen, gled min
ene fod, jeg skreg da venstre skulder gik




![page9.jpg](/1989/DB-1989-5/page9.jpg)
ud af led. Ola troede, at jeg blev ramt af
endnu et lyn. Han selv blev ramt to gange
mere, inden vi igen var sammen, på en lille
sne-col under toppen.

Foto: Søren Smidt
5. reblængde




![page10.jpg](/1989/DB-1989-5/page10.jpg)
Bjergvandring i Kaukasus

Jesper Ritzau

SOnRTE-
HAVET

En dag kom jeg ned i Rainbow, gik lidt
rundt og kiggede, da der kom en fyr hen til
mig og spurgte mig om jeg havde lyst til at
komme med til USSR, som et led i Next
Stop Sovjet projekt. Min reaktion var først
FEDT MAND !, men så kom jeg til at tænke
på, at det garanteret kom til at koste en
helvedes masse penge, og at min bræk-
kede fod fra maj nok ikke kunne nå at
være helt iorden.

Min næste reaktion var, hvorfor han i
himlens navn spurgte mig. Det viste sig, at
der måske ville blive noget ranndonnee,
og at han så et eller andet sted havde hørt
mit navn. Turen ville forresten blive meget
billig, da det eneste, vi skulle betale, var
en retur billet til Moskva. Det hele lød for
nemt. Min fornuft sagde mig, at man ikke
kommer 3 uger til USSR, for kun 2000 kr.
Så jeg sagde halvt ja, jeg måtte i det
mindste spørge lægerne først, om det
overhovedet var fysisk muligt. De sagde
ja, hvis jeg fik en hurtig genoptræning. Så
jeg sagde ja!

Torsdag d. 20/7 kl. 08.30 stod vi så 6
paniske mennesker, som skulle af sted,
foran den russiske ambassade og forsøg-
te desperat at få fat på en overordnet,
som kunne give os vores visa. Kl. 10.15
stod vi så med visaerne i hånden efter at
have givet dem kniven på struben. På det
tidspunkt var der to en halv time til vores
fly skulle afgå, så vi følte os alt i alt lidt
presset. Vi kom til Moskva, hvor vores
guide, Andre, stødte til os

10

LONnUS
N hem KEBSM
VknSUS

GEORGISKE
ssr

ANMEN-
SwE ss

Så kørte vi ellers to dage i tog syd på,
og endte i Kaukasus, nærmere betegnet
Elbrusregionen. Vores basecamp kom til
at ligge i 2000 m. højde ude midt i en skov.
Trægrænsen i området ligger i 2500 m, så
der er enormt grønt. Næste dag skulle vi
så starte på vores opvarmnings-bjerg som
hed Don Kogytay (3800 m). Vi gik op og
lagde os i en basecamp i 3000 m, lige nede
foran bjerget. Vandreturen op til plateauet
vil jeg aldrig glemme. Den første time var
helt iorden, men så startede opstigningen
op i gennem skoven, og den var meget
sej. Stigningen, som tog omkring 2 timer,
var på ca 30-35 grader, jeg har aldrig i mit
liv som vandrer gået noget, som var så
stejlt, og så vedvarende, og så med lidt
over 20 kg i rygsækken, og en brækket
fod, som jeg lige pludselig fandt ud af ikke
var helt iorden. Hele opstigningen tog ca.
5 timer, til sidst var det næsten også
nødvendigt med en krykke, i det jeg
haltede helt vildt.




![page11.jpg](/1989/DB-1989-5/page11.jpg)
Næste dag var det totalt overskyet, vi
var alle sammen mere eller mindre
gennemblødte. Det havde regnet og
stormet hele natten, og Kogytay lå
totaltindhyllet i skyer. Humøret var meget
tæt på 0 punktet, men alligevel blev vi
enige om at vente og se, hvad der skete,
og kl. 10.00 skete miraklet: skyerne
forsvandt og solen dukkede frem.

Nikolaj, Bjarne (vandrer) og jeg
startede så lidt efter som det første hold,
mens Lars, Andre og Bo (vandrer)
dannede det andet hold, som skulle starte
en time efter os. Turen op over gletcheren
til bergschrunden, tog ca. 1 1/2 time, de
sidste 3/4 kvarter var hen over et meget
stort spalteområde, som var ret interes-
sant. Bergschrunden voldte os en del
problemer, da den var 8-9 m bred og meget
dyb, og vi kunne ikke se bunden. Hen over
bergschrunden gik der et kæmpemæssigt
snetag, som var ca. 1 1/2 m tykt. Det
turde vi simpelthen ikke, så vi gik 150 m
længere mod venstre og fandt en
overgang. Imens var de andre kommet op
til bergschrunden. Andre mente nok, at
den kunne holde dem, så han vadede
henover den uden problemer. Det gjorde,
at de kom først op til den sne/is couloir,
som vi ville op igennem. Den var 40 grader
sne i bunden, mens toppen var 45 grader
is,

Da vi kun havde en økse hver, og da Bo
og Bjarne aldrig havde prøvet sådan noget
før, valgte jeg efter 10 m is at gå ind på
klipperne. Det var en meget stor fejl, da
klipperne var ekstremt løse og den eneste
måde, jeg kunne lave en standplads på,
var ved at stemme mine fødder imod to
store løse blokke. Det var lige pludselig
ikke så morsomt mere. Bjarne kom fint op,
men var meget rystet. Det var anden
gang, han prøvede at klatre.

Efter endnu en time nåede vi så
toppen. Der var fantastisk flot, mod nord
så vi for første gang Elbrus, der virker
utroligt monumentalt, da alle bjergene
omkring kun er lige omkring 4000 m, mens
Elbrus er 5642 m. Nedstigningen gik
hurtigt, og næste dag var vi atter helt nede
i dalen. Vores næste projekt var af en
mere seriøs karakter, bjerget hed Nakpa

4200 m, det skulle kun være Lars, Nikolaj
og jeg. Bo, Bjarne og Signe ville vandre et
andet sted.

Den rute, vi havde tænkt os, var 1800
højde m. kombi. is/klippe, med en bivuak
undervejs. Desværre kunne vi se, at
føreren ikke stemte overens med bjerget.
De sidste 900 højde m. skulle være ren is,
men det havde åbenbart ændret sig meget
de sidste 15 år. Af de 900 m. var de første
400 m serac'er, resten klippemix. Det ville
vi ikke , til gengæld var der en meget lang
klippegrat som vi så hellere ville prøve.

Indmarchen ville ta' en dag. På vejen
ville vi lige klatre et 3900 m. bjerg, som
hed Maly Don Gusorun. Det viste sig, at
det bare var en bjergvandretur uden noget
egentligt klatring, kun lidt 3-4 grads i
toppen, som altid, meget løst. Efter at
have lavet Don Gusorun, tog vi os en
hviledag, hvor Andre ville ned og hente
mere mad. Det skulle bare tage 4-5 timer,
og det ville stadig give os nok tid til at nå
foden af Nakpa samme dag. Generelt kan
det varmt anbefales at tage en del mad
med hjemmefra, specielt kulhydrater og
frysetørret. De beregner alt for lidt pr.
person.

Andre dukkede først op sent om
aftenen. Det viste sig, at en af de russere,
som var sammen med vandrerne, var gået
en tur alene uden at fortælle de andre
noget, og da han ikke var dukket op om
aftenen var de blevet meget urolige.
Næste dag startede de med at lede efter
ham, de fandt ham omkring kl. 12.00. Han
var styrtet ned, havde fået en stor flænge
i hovedet, brækket armen og slået sit ben
så meget, at han ikke kunne gå. Da han
havde ligget deroppe i 19 timer var hans
tale meget usammenhængende. De fik
etableret et redningshold, bestående af de
folk, som de kunne skrabe sammen. Der
findes ikke nogen professionel bjergred-
ningstjeneste i Kaukasus! De var 10
mennesker om at få ham ned, og derfra gik
det med den næste bus til et hospital 40
km. derfra.

Næste dag gik vi så over til foden af
Nakpa, men kun os tre danskere, da
Andre ikke ville være med, fordi den havde
gradering 9, på en skala der gik til 11. Den

11





![page12.jpg](/1989/DB-1989-5/page12.jpg)
skala er meget svær at regne med, da
deres udstyr gør at det simpelthen er
begrænset, hvor svært de kan klatre.
Deres siddeseler er hjemmesyet, rebene
de bruger er kondelslået, de bruger stadig
bolte, kiler er noget nyt for dem. Det pis
stoler de ikke rigtigt på.

Vi kom hen til foden af Nakpa, da der
brækkede en serac af helt oppe i toppen.
Efter de første 1000 højde m. væltede den
ind over vores rute. Det gjorde os lidt
betænkelige. Det næste var at
bergschrunden var en 8-9 m. bred og 10
m. dyb spalte. Vi begyndte at klatre langs
en klippeside for at prøve at komme lidt
tættere på ruten. Efter 150 m. kom vi ikke
længere. Ruten startede 200 m. til højre
for os og bergschrunden var stadig lige
lovlig stor. Vi standsede og snakkede lidt
om sagerne, hvorefter der guddødema
startede en ny lavine som væltede ned
over vores rute igen. I løbet af den næste
time kom der 4 laviner ned. Det gad vi
ikke, det der. Det var blevet for sent til at
gå ned, så vi fandt en rimelig bivuakhylde.
Nikolaj og Lars lå helt plant, mens jeg lå på
en hylde som skrånede lidt ned. Vi gik ret
hurtigt i poserne, kl. 21.00 startede det
med at regne, kl. 22.00 stormede, regnede
og lynede det helt vildt. Kl. 23.00 var vi
alle 3 gennemblødte selv ned i vores bivi-
bags, og der var langt til morgenstund.
Næste morgen stod vi op lige før det blev
lyst, tog vores gennemblødte tøj på og gik
hjem! Nedtur! Der blev ikke mere klatring
på den tur, det var vi ret overbevist om.

Næste dag gik vi ned, og dagen efter
startede vi så på Elbrus, som også Bo
skulle være med på. Det var den rene
luksus, man tager liften op til 3700 m., og
derfra er der kun 300 højde m. til Camp 11
som er en rimelig stor hytte der er
bevogtet hele året rundt. Prisen er 7
rubbler pr, nat og prisen bliver ikke
billigere selv om man har sit bjergklubkort
med, da dem, som styrer hytten får
provision af indtægterne. Og desuden
troede de ikke, at kortene var ægte.

Næste dag startede vi så mod den
venstre af de 2 toppe, der er ca. 10m
højere end den anden, hvor normal vejen
går op. Lars, Nikolaj og jeg havde planer

12

Foto: Jesper Ritzau
På vej til Elbrus

om at sove oppe i sadlen, som lå i 5000 m.
Så vi slæbte alt vores gear med op. Kl.
13.00 var vi oppe i sadlen. På det
tidspunkt kunne vi godt mærke højden, så
under frokosten talte vi om at lave en
snehule og først gå op på toppen næste
dag, men der var nogen, der ikke var
sikker på, at de havde ressourcer nok til
at klare det.

Så efter en time gik vi alle mod toppen
uden oppakning. Det eneste vi havde
med, var en økse, ingen cramponer. Det




![page13.jpg](/1989/DB-1989-5/page13.jpg)
må siges at være en fejl. Vi var to hold,
Lars og Nikolaj som havde mest overskud,
var det første hold. Mens Bo, Vala og jeg
dannede det andet hold. Der gik ikke lang
tid, så var der ret stor spredning på de 2
hold. Ca. 200 m. før toppen gav Vala og Bo

op.

Jeg ville ikke gi' op, selv om jeg helt
tydeligt havde tegn på en rimelig kraftig
højdesyge. 50 højde meter fra toppen

møder jeg så Lars og Nikolaj, som er på vej
ned. Der var ingen problemer sagde de,
det lød jo rart. Jeg kom op, og nød en
fantastisk udsigt. Elbrus ligger faktisk helt
i udkanten af Kaukasus, så mod nord er
der et bakkelandskab, mod syd kan man
se Tyrkiet, mod øst Kazbek, de 7 toppe
over 5000 m., Begensiwalls, der har 3000
Højde m. mix klatring, mest is, og det
meget markante Ushba med sine 2 toppe,

13





![page14.jpg](/1989/DB-1989-5/page14.jpg)
Foto: Jesper Ritzau
Frokost i Napka (4200 m)

også over 5000 m., som har den mest seje
rute i Kaukasus. Det var helt vildt.

Jeg begyndte så at gå ned ad en anden
rute. Det så ud som om nedstigningen
over til venstre var den normale ned-
stigning. Efter 150 m. var jeg blevet så
flad, at jeg tænkte, at jeg lige så godt
kunne gå ned lige her! Der var jo bare et
kæmpe sneslop 150 m. langt ca. 40-45
grader. Det gik også fint de første 50 m.,
men så smuttede min fod pludselig, jeg fik
knaldet min økse i med det samme og så
lige med eet at det hele havde været et
synsbedrag.

Sneen fygede henover en isvæg, så
det så ud som om det var rent sne. Jeg
blev ret forskrækket, vendte mig om og
prøvede lige så forsigtigt at kravle op over
øksen. Kom halvvejs op over den, da den

14

smuttede og da jeg havde ikke nogen
cramponer på, gik det ned af. Allerede
efter et par sek. var det hele fuldstændigt
ude af kontrol, det blev til saltoer den ene
og den anden vej. Jeg mistede bevidst-
heden. Da jeg vågnede op, lå jeg forneden
og følte , at der var en der havde slået med
en forhammer og smadret den ind i mig.
Jeg lå lidt og tænkte,"va' nu?" Jeg var
alene, havde ikke tøj til at ligge der i flere
timer, så jeg kom på benene og gik i 1 time
meget langsomt hen til de andre.

Da jeg kom ned til de andre, viste det
sig at Nikolaj var den eneste, der var
tilbage. De andre havde haft det for dårligt
og var gået ned. Jeg kolapsede og kunne
ikke gå et skridt til. Nikolaj endte med at
lægge mig i en fordybning, pakket ind i bivi-
bags og meget andet, kl. var 17.00. Ca. kl.




![page15.jpg](/1989/DB-1989-5/page15.jpg)
Jesper på vej hjem sammen med

en russisk lidelsesfælle

24.00 blev jeg brutalt vækket af min søvn,
ved at der stod en polak og prustede mig
ind i hovedet. Han lyste mig lige ind i
hovedet og udbrød 'My name is Arek,
prusten, I am from the polish rescueteam,
prusten, the russians are sleeping!" Kl.
04.00 om morgenen havde 10 mennesker
hevet mig ned til Camp 11.

Næste dag kom jeg på et hospital, hvor
de sagde, at min hofteskål var brækket.
Jeg havde 4 andre mærker på hofte-
skålen, så jeg skulle ligge der i 30 dage.
Efter en halv time vidste jeg godt, at det

skulle jeg ihvertfald ikke! Hospitalerne er
absolut ikke anbefalelsesværdige. Efter 2
dage med tovtrækkeri, endte det med at
de andre tog mig med hjem i toget. I
Danmark sagde de, at der ikke var noget
brækket!

Hvis der er nogen, der er interesseret i
at komme derover, har jeg en adr. i
Moskva. Terrænet derover er fra meget
svær klatring, til almindelig bjergvandring.
Det spændende ved at være der, er at der
ikke er så mange folk, til gengæld er der
altså heller ikke nogen hjælp at hente.

15





![page16.jpg](/1989/DB-1989-5/page16.jpg)
Festlige feriedage
med Alpin kurset i Ortler

Jens Høj og Claus Virmer

"Se lige at koncentrere jer lidt om at klatre
dernede!", råbet lyder skarpt i den stille
klare bjergluft og afbryder effektivt vores
igangværende foto-diskussion. Vi kigger
lidt forbavsede på hinanden, en usæd-
vanlig hård udtryksform fra vores chef på
den anden side af klippeblokken. Han
virker lidt nervøs, så vi øger tempoet og
finder alle kort tid efter sikringspunkter i
eller nær klippen. i
Jørgen smiler, men bevæger sig
skyndsomt videre i næste reblag, og snart
efter lyder en lettet melding fra oven, at ter-
rænnet flader ud, og det værste er ovre.

Stedet er Hohe Angulus nordvæg,
klimakset på DBK's årlige alpinkursus
nået torsdag eftermiddag efter en lang
varm dag.

Med Jørgen som den officielle
rejsekoordinator, ankom vi hver for sig
søndag aften efter ca. et døgns rejse fra
København. Det var befriende at kaste sig
i det bløde græs på Trafoi's campingplads,
og kigge på de omkringliggende tinder.

Et hurtigt indkøb til en trangiagryde
som blev indtaget som supplement til den
afskyelige 4000 lires batikfarve, udgjorde
de sidste energiindsprøjtninger inden vi
krøb i posen, og faldt i søvn med
drømmebilleder fra  Messner og
Bonningtons bøger.

Afgang mandag morgen med bus til
Sulden, hvor de sidste indkøb blev
foretaget, og herefter hastigt videre til
Schaubachhitte, altimens den sidste
hilsen fra café Ilse langsomt og varmende
gled på plads i det indre.

16

Efter frokosten, som blev indtaget ved
hytten, blev vi opdelt i hold og følgelig
artede det sig sådan, at vi gennem de
næste fem dage skulle hundses med af en
bitter matematiklærer, som ikke havde
fået afreageret nok på sine elever ved det
grønne bord i juni.

Resten af dagen plus det meste af den
følgende blev vi trukket rundt på Sulden
gletscheren, lærte isskrueteknik og blev
skiftevis sænket ned og halet op ad en
spalte, til stor underholdning for vor
passive instruktør, der mindst nåede at
stoppe piben fem gange under øvelserne.

Smilet stivnede dog lidt under
overskægget, da vi bad om lidt
undervisning i taljetræk. En disciplin som
tydeligvis ikke repeteres særligt ofte.

Vi overnattede i den store Cassati
hytte efter en relativ sej tur over vores
første pas, der mindede os om at vi ikke
længere bevægede os ved havoverfladen.

Onsdagen bød på vores første rigtige
topbestigning af den 3770 m. høje
Cevedale. Derefter gik turen videre langs
graten til Zufallspitze på + 3700 m. Jørgen
Retsbo (navnet på instruktøren kan vel
ikke længere skjules) prøvede på primitiv
vis at gøre op for de sidste dages
stroppeture, ved at slæbe en flaske tysk
"champagne" op på toppen. Et billigt trick
som vi selvfølgelig ikke faldt for, selvom
den smagte aldeles "glimrende".

Om aftenen sad vi og hyggede os, men
blev effektivt afbrudt da Jørgen frejdigt
slog sig ned iblandt os, og som den
naturligste ting i verden hældte halvdelen
af vor Glenfiddich op i sit thekrus, og i




![page17.jpg](/1989/DB-1989-5/page17.jpg)
Foto: Claus Wirmer
Sportsdrik på toppen af Cevedale

samme bevægelse, som han slugte de
gyldne dråber, bedyrede at imorgen skulle
vi tidligt op og til Angelusspitze.

Medens månen endnu stod højt på
nattehimlen og sneen knitrede sprødt
under os, indledte vi to pragtfulde, omend
seje, dage i den østlige del af Ortler, hvor
vi besteg Angelus fra nordøstvæggen og
spadserede op på Vertainspitze ad
normalvejen, mens vi lærte mere om
sikringsteknik i sne og is.

Fredag aften sluttede kurset som det
startede, med rødvin til langt ud på den
krystalklare nat, i det bløde græs på Trafoi
campingplads.

Allerede lørdag morgen drog mange
hjemad med en portion alpin ballast,
mange oplevelser og en række nye
ven/bekendtskaber i rygsækken.

Og så lige til sidst: Tak til Niels, Peter
og Jørgen for en fin, fin indsats som
instruktører på et succesfuldt kursus.

17





![page18.jpg](/1989/DB-1989-5/page18.jpg)
Zodiac Wall, grade VI 5.108 A3+

Jan Nicolaisen

Jeg går op til den sidste bolt i den
overhængende, traverserende reblæng-
de. Det sidste stykke op til standpladsen
har Lionel ”back-clean'et” sine sikringer,
så mens jeg hamrer løs på den halvt
islåede vinkelbolt, tænker jeg kun flygtigt
på, hvad der sker, når den kommer ud.
Pludselig, med et metallisk pling, er den
fri, og det er jeg også. Jeg holder
krampagtigt fast i mine jumars, mens jeg
pendulerer vildt ud fra væggen. Uden
trang til at kaste så meget som et blik ned
på talus'en 400 meter under mig, jumarer
jeg op til standpladsen. Standplads.
Underligt udtryk for et stykke blankt
overhængende væg med 4-5 borebolte
tilfældigt islået. Endnu fjernere er tanken
om at disse små, rustne 1/4 tomme
metalstykker skal bære vores bivuak de
næste 10-12 timer. Lionel er allerede i
færd med at samle sin port-a-ledge.

"MARK OF ZORRO". 11 reblængde.
Kaldt således, fordi et Z-formet hvidt
kvartsbånd splitter den sorte, brudte diorit-
klippe. En af mange A 3 reblængder. Klat-
ringen bevæger sig op ad en lænende
diedre, zig-zagger gennem et par tal, for at
slutte af med et tyndt riss op til bolte-
ankeret. lalt overhænger reblængden 6-8
meter.

De sidste 2 placeringer har været
meget besværlige. Umuligt at afgøre, om
de holder mere end kropsvægt. Den sidste
er en halvt islået "shotgun”, oversavet 3/4
inch vinkelbolt, som jeg har banket op med

18

en sky hook på en flage. Jeg "topstepper"
i mine stiger og forsøger at nå over den
tilsyneladende løse blok for at slå en bolt i
et godt riss. Umuligt! For langt. Jeg finder
en leeper-bolt og hamrer den op under
blokken. Går i til hovedet med 3 slag.

Foto: Jan Nicolaisen
Dave fører "Bullerballs" SIIC




![page19.jpg](/1989/DB-1989-5/page19.jpg)
19




![page20.jpg](/1989/DB-1989-5/page20.jpg)
Foto: Jan Nicolaisen
Yosemite Falls, forårs snevejr
Goddammit! Jeg hægter en stige på og
vægter den forsigtigt. Ingenting. Lortet
holder. Den anden stige på i hvilekrogen.
Sådan. Kigger op. Nu kan jeg nå Al-risset.
Netop som jeg begynder at rode efter en
passende bolt, rykker leeperen sig en
centimeter. Shit, jeg falder. men hovedet
på bolten hviler på en lille ujævnhed i
klippen. Hva' nu?. Med rystende fingre
mærker jeg en flage oppe og ude til højre
for blokken. Hvor er den anden hook? Jeg
roder i rack'en Hvert sekund føles som en
evighed, eksponeringen er pludselig
meget nærværende. Der er den. Jeg clip-
per en stige på og lægger hook'en
tilfældigt over flagen og forsøger at få en
fod ind i trinet, mens jeg skiftevis kigger
på hook'en, leeperen, tapestigen. Det
lykkedes, og jeg overfører vægten hurtigt,
lempeligt, og det hele knaser men holder,
og jeg ånder tungt ud og begynder at
undre mig over, hva' jeg i det hele taget
foretager mig heroppe?

Lionel kigger på crack'et, mens han

20

snører sine sportiva'er. De sidste 2 1/2
dage har vi klatret artificielt i tennis sko,
så chancen for nogle hurtigt vundne meter
er lokkende. I føreren, 5.10.B lieback op til
4 inch off width. Det hele starter fra den
første gode hylde på ruten, vægten er ikke
overhængende mere og kun 3 reblængder
til toppen. Vi deler en pakke figenbrød og
drikker vand,vand,vand. Solen har bagt
på os i dagevis, men vi har vand nok.
Havde planlagt en dag mere på væggen,
men vi topper helt sikkert ud i dag. Jeg
læner mig tilbage og drømmer om kolde øl
og isanretninger. Dette er livet!

To timer senere vælter regnen ned fra
tunge sorte skyer. Vi er kolde og gennem-
blødte og har glemt alt om bajere og is,
kæmper bare for hver meter. Endelig
oppe, tror os sikre, klatringen overstået,
men nedturen over "east ledges" ender i
en nær epic med jammede reb, stenslag
og tiltagende mørke. Ak ja, i går aftes da vi
endelig var nede: aldrig mere. I dag sidder
vi og kigger i guidebogen efter en ny rute.




![page21.jpg](/1989/DB-1989-5/page21.jpg)
Orgon

Søren Smidt

I Rotpunkt nr. 3/89, som er et af de
klatreblade, klubben har abonnement på,
var der en kort artikel omhandlende sports-
klatresteder i Massif des Alpilles, et om-
råde i Provence.

Thomas (Nielsen) der følger med i nært
og fjernt indenfor den ædle diciplin,
forslog, at vi besøgte et af de omtalte
steder, inden sommerens tur fortsatte til
Verdon,

Foto: Søren Smidt
Lotte på en 5a i Orgon
Valget faldt på Orgon, hvor camping-
pladsen, ifølge Rotpunkt, er beliggende
ved en idyllisk lille sø, og det hele skulle
være omkranset af de 10 til 60 m høje kalk-
stensklipper. Ydermere blev der lovet, at
det er muligt at klatre hele dagen i skygge,
fordi de 15 vægge, der er udbygget ( =
borebolte og faste standpladser) vender
mod vidt forskellige retninger. På selve
campingpladsen skulle der være godt med

21





![page22.jpg](/1989/DB-1989-5/page22.jpg)




![page23.jpg](/1989/DB-1989-5/page23.jpg)
Foto: Lotte Pehrson
Søren på "La raison du plus fou" 6a+

træer og som en ekstra luksus; swimming-
pool, to ting der ikke er helt uvæsentlige
midt på dagen, når solen står højt.

Såvidt løfterne. Det billede, jeg havde
dannet for mit indre syn, svarede ikke helt
til det, jeg så, da vi en tidlig aften først i juli
ankom til camping de la Vallée Heureuse,
et par kilometer syd for byen. Søen viste
sig at være oversvømmet stenbrud og
klipperne imponerede heller ikke synder-
ligt på afstand. Christian (Esmark) og jeg
blev hurtigt enige om, at det nok var
bedst, vi fortsatte mod Verdon med det
samme.

Bent (Dahl) og Thomas ville dog ikke
svigte stedet helt, inden de havde følt på
klippen, og Lotte (Pehrsson), debutanten
på holdet, håbede formodentlig, at kvali-
teten ville vise sig bedre, end den så ud på
afstand, således at hun ikke skulle kastes
direkte for løv.… , jeg mener, eksponerin-
gen i Verdon.

Heldigvis vejede de tos positive første-
håndsvurdering tungere end Christians og
mit negative overslag. Vi besluttede at
give stedet mindst en dag. Vi blev der en
uge. Orgon viste sig at være en lille
klatreoase.

Dagen efter lagde Thomas og jeg ud
med "La raison du plus fou" 6a+, et absolut
hit, der kaldte begejstringen frem. På
samme væg gik Lotte og Thomas "Titouli"
4b+, ifølge Thomas den suverænt bedste
rute, han har gået i graden.

Klippen er, om muligt, af endnu bedre
kvalitet end den, man finder i Verdon. De
hundrede ruter, der er indeholdt i guide-
bogen, fordeler sig m.h.t. sværhedsgrad,

Foto: Thomas Nielsen
Orgon

(ifølge Vertical juni/august 89, som inde-
holder en oversigt over alle sportsklatre- .
områder i sydfrankrig ca. 100) på følgende
måde: 4 grad og lettere, flere end 20 ruter.
5 grad, flere end 20. 6a, flere end 20. 6b,
10. 6c,8. 7a,3. 7b,3.

Det er altså ikke ekstrem-ruterne, der
præger området, men i højere grad de
middelsvære og lettere ruter. Tilgangen til
væggene varer mellem 5 min. og max. 15.

Om eftermiddagen klatrede vi på den
uovertrufne "Mur de six" der, som navnet
svagt antyder, er kendetegnet et stort an-
tal ruter i sjette grad, selvom de er næsten
lige fine, skal dog nævnes: "Les démé-
nageaurs" 6a, ”Lisboa city” 6a+,"Chic
planete" 6b og ”"Douce france" 6b.

Nogle af de andre "must's” i Orgon er
"Gaviscon" 6a, på ”Petites dalles nord".
"Grand large" på "Pointe Sikamolle” og den
suveræne "Symphonie Fantastique" 6a+,
6c hvis man holder sig strengt til linien,
uden større greb end hvad der kan være
under en halv fingerspids, også på Sika-
molle. Ved "Secteaur de grottes" giver
"Jeux sans frontiers" 6b+ fin klatring og
"La minute de M.Cyclopede" 6c er en sag
for dem med store underarme.

Orgon ligger cirka 40 km fra Boux i
vestlig retning. Fra motorvejen A7 mod
X'en Provence og Marseille, drejes af ved
afkørslen mod Cavaillon, derfra køres
tilbage henover motorvejen i retning af
Orgon. Skiltene mod camping "Vallee
Heureuse" følges, de står i højre side af
vejen efter torvet. Guidebog kan købes i
kiosken ved siden af posthuset, begge
placeret ved torvet.

23





![page24.jpg](/1989/DB-1989-5/page24.jpg)
Den første
fjeldtur

Thorben Lundø

Når man er på kursus eller bare klatrer
på Kullen på ”egen hånd”, er det i øjnefal-
dende, hvor unge gennemsnittet af
danske klatrere er. Et groft view fortæller
noget med studerende, som måske nok
har kærester, men ikke så ofte er
samboende hermed - og altid uden børn.
Måske ses også andre repræsentanter fra
samfundets forskellige grupperinger, men
fælles altid: ingen børn.

Og rigtig mange helliger sig da selvklart
også familielivet, når arvingerne begynder
at indfinde sig. Står måske nogle år fortsat
som medlemmer af klubben, og glider så
helt ud efter en passiv periode.

Foto: Bente Hau
Hej, jeg hedder Knirke

Foto: Thorben Lundø
Mad hos mor

24




![page25.jpg](/1989/DB-1989-5/page25.jpg)
Men at børn og familieliv helt skulle
udelukke livet i bjergene er en skrøne. Om
dette gælder, som om så mange andre
områder: Man kan, hvis man vil! Bare man
indretter sig på vilkårene.

Yngstemanden kom til i vores lille fami-
lie d. 21. maj dette år - og aldrig så snart
deltager den lille fyr i rejser rundt
omkring.

og 8-ugers fødselsdagen kunne
fejres på kanten af Svellnorsbreen, en
1850 m.o.h. midt i Jotunheimen. Og havde
vi været dér blot en uge tidligere, hvor
vejret var strålende, havde vi såmænd
også gjort turen ind i og rundt på bræen,
der jo er en af de kendeste turistbræer i
Norge.

Man skal jo begynde et sted, og
yngstemanden kunne så passende starte
sin bjergbestigerkarriere med nogle af de
aller kendeste steder: Som nævnt
Svellnorsbre, men et forsøg på Galdhøe-
piggen måtte opgives hvorimod turen over
Besseggen øik fint.

Fælles for livet til fjelds som 8-ugers er
ubehaget ved vinden og den deraf følgen-
de kulde, som i år, midt i juli kendetegnede
Jotunheimen fra 1700 m og op. Den lille
mand, som ellers sov sødeligt undervejs,
vågnede op hvergang vi kom

op i disse højder, så for hans ved-
kommende forlanger han altså klart vejr,
sol og ingen vind, om han skal nå helt op.

De væsentligste problemer til fjelds for
sådan en lille dreng er transport, mad og
numsepleje. Transporten foregik i bære-
sele, for vort vedkommende af mærket
"Snuggli", en i fløjl syet poseindretning til
ophæng på mors eller fars mave. Maden
medbragte mor på naturlig vis, så til spise-
tid handlede det mest om at finde læ og
blødt underlag, men det medbragte ligge-
underlag, en sovepose og den nær-
liggende varde indfriede disse krav. Den
medbragte pusletaske i kombination med
liggeunderlag og soveposen fuldendte

Foto: Bente Hau
Paraplyskærm mod vinden på Besseggen

bleskiftssituationen - det tempererede
vand medbragtes i Thermos. Endelig til læ
for vind, ly for regn og skygge for sol
medbragtes to paraplyer: en klassisk alm.
paraply, og en hvid halvtranparent foto-
paraply, som nemt blev transporteret i to
paprør monteret på  rygsækstativets
opstandere, når paraplyerne ikke var i
brug. Det var til megen moro, når vi kom
nedover klipperne balancerende med
paraply: "om vi havde tænkt os at svæve
ned?…" - men hvergang mindstemandens
lille huetop dukkede op af bæreselen afløs-
tes al morskab af imponerethed. Også på
fjeldstationerne mente man, at 8 uger måt-
te være rekord…

Men det er måske også nemmere i hans
alder, end som vi jævnligt så: nordmænd
med 1-2 årige siddende i rygstole på far,
jævnt utålmodige og trætte af den megen
inaktivitet. Men se billederne og svar selv:
Skal man klatre før man kan gå?

25





![page26.jpg](/1989/DB-1989-5/page26.jpg)
Et næsten lidt for realistisk

redningskursus

Torbjørn Ydegård

Det hele begyndte så traditionelt, at jeg
troede, det blot var en øvelse; et
pædagogisk fif at starte redningskurset
med en praktisk opgave. Det var næsten
først, da jeg hang og dinglede i den tynde
stålwire 40 meter under Sea King'en og
400 meter over dalbunden, at det gik op
for mig, at dette var virkeligt nok.

Sammen med nogle norske venner
havde vi fået overtalt Ola Einang til at
arrangere alpine redningskurser for os,
dels på bræ og dels på klippe. Kurserne
fandt sted i de sunnmørske alper, syd for
Andalsnæs.

Under den indledende åbning af kurset
bankede det pludseligt på døren. Udenfor
stod en fyr, der fortalte, at han og nogle
venner havde hørt råb om hjælp oppe fra
de nærliggende Sætretinder. Vennerne
var gået op mod de råbende, han var gået
efter hjælp.

Mens vi andre fandt klatregrejet frem,
telefonerede Ola til lensmanden og fik OK
til at indlede redningsaktionen. | hurtigt
trav gik det opover gennem birkeskoven,
op til rutens indstigning. På det tidspunkt
var jeg endnu i tvivl om, hvad der egentlig
foregik - var det en realistisk øvelse eller
var det en virkelig redningsaktion, helt
efter bogen?

Ola og et par af de andre kursus-

, deltagere gik op mod de råbende og lagde
samtidig faste tove ud. Jeg ventede ved
indstigningen. Ventede i uvished i ad-
skillige timer, mens opbudet af biler og

26

mennesker blev bare større og større på
marken under mig. Tydeligvis var der
noget stort igang. Det blev ikke mindre, da
Sea King'en, den store  rednings-
helikopter, ankom. Det overbeviste mig
nok!

På et tidspunkt kom Ola ned og bad om
mere tov, og sagde, at det så alvorligere
ud end først antaget - uden at jeg blev
særligt klogere af det.

Men så begyndte tingene at gå stærkt.
Man havde tabt en radio højere oppe, og
bad om at få en ny op. Jeg fik fat i radioen
og begav mig opover de faste reb. Først
en reblængde op over småhamre og
enebærbuske. Så en lang travers ud i
væggen. Traversen endte ved en stor
slugt. Nede i den lå en klatrer - livløs.
Redningsmandskabet var netop nået frem
til ham og lagde en regnfrakke over hans
ansigt. Al tvivl var borte, dette var ingen
øvelse, men grusom virkelighed.

Lidt rystet fortsatte jeg ret op langs
slugtens kant. Og havde en mærkelig
meget stærk oplevelse af samtidig at nyde
klatringen, mestringen af krop og bevægel-
se, og vide at en mand lå død 100 meter
under mig, død under klatring.

Vel oppe hos Ola og en anden rednings-
mand traf jeg to voksne mænd, dybt
chokerede og nu ude af stand til at
bevæge sig hensigtsmæssigt i stejlt

Foto: Torbjørn Ydegaard
Hjælper med båre




![page27.jpg](/1989/DB-1989-5/page27.jpg)




![page28.jpg](/1989/DB-1989-5/page28.jpg)
fjeldterræn - eller på et fladt stuegulv for
den sags skyld. De sad tilbage på en
fjeldhylde, efter at kammeraten var styrtet
under abseil. Bolten havde løsnet sig, og
han var, som vanligt er, ikke sikret. Han
var styrtet omkring 150 meter, og havde
taget rebene med sig i døden. Helt klas-
sisk - desværre.

Radioen var nødvendig. For med den
skulle Ola dirigere helikopteren op til os,
så den kunne plukke os ud med hejse-
spillet. Vi kunne ikke forsvare at abseile
ned med to chokerede personer. Og i
øvrigt var fjeldet meget løst, og derfor
vanskelig at sikre i.

At blive hentet ud med helikopter var
ikke nogen helt enkelt operation. Den
store maskine måtte flyve helt ind til
fjeldvæggen, så rotorbladene næsten
snittede i klippen, og hænge så stille, som
det var piloterne muligt. En redningsmand
blev hejst ned til os, og en efter en blev vi
taget op i helikopteren. Det er i den
sammenhæng uhyre vigtigt, at man ikke,
når man sikrer sig til spillet, samtidig er
sikret til fjeldet. For derved "binder" man
helikopteren til fjeldet og hindrer dens
normale småbevægelser. Og så skal der
ikke så meget til, før den styrter.

Det gav ikke så lidt af et sug i maven,
da wiren blev stram og jeg løftedes op fra
hylden og den trods alt sikre plads på
jorden og pludselig havde flere hundrede
meter luft under støvlerne, der hang så
mærkeligt der og dinglede for enden af
mine ben. Samtidig begyndte jeg at rotere.
Nærmere helikopteren kom jeg ind i afstød-
ningsgassernes stank af jetfuel, presset
ned i hovedet på en af rotorvinden.

Et par hjælpere i maskinen trak mig
indenbords og alt var atter trygt og godt.

Senere blev også den omkomne og
redningsmanden hentet ned med heli-
kopter.

Fjeldsikkerhed, hvad enten det drejer
sig om skiture, brævandring eller klatring,
bygger på fire niveauer, her beskrevet i
aftagende prioritet:

1. Eorebyggende arbejde. Skal hindre
at ulykker overhovedet sker. Et bredt og
generelt kendskab til den gren af frilufts-
liv, man beskæftiger sig med, er en forud-

28

sætning; kendskab til vejr, sne, is, klippe
osv., så man kan "læse?" sig til forholdene,
ude hvor det sker. Alternativt, men ikke
nær så omfattende, er det specielle
kendskab til en bestemt lokalitet, f.eks.
en klatrerute. Det specielle kendskab
giver mindre margin at gå på.

2. Sikringsmidler, Skal hindre en
opstået ulykke i at udvikle sig yderligere.
Korrekt valg og brug af reb, mellemforan-
kringer, sneankre, osv.

3. Kammeratredning. Skal hjælpe en
tilskadekommen kammerat ud af situa-
tionen. Fordrer kendskab til improviseret
brug af sikringsmidlerne som rednings-
midler. Begrænses ofte af manglende
udstyr og bemanding - ofte er man jo kun 2
mand i et reblag.

4. ani fjel
Skal yde hjælp til tilskadekomne. Omfatter
frivilligt, professionelt eller kommercielt
mandskab udenfor turgruppen og gør brug
af til dels tungt specialudstyr. Lang vars-
lingstid og tung organisering betyder, at
hjælpen ofte kommer for sent.

I Norge er det i hovedsagen de frivillige
redningsgrupper fra Norsk Røde Kors'
Hjelpekors og klatremiljøet i Oslo, der står
for fjeldredningstjenesten. Man basserer
sig på et koncept, der er både sammen-
hængende, dvs. sidestiller vejledning og
forebyggende arbejde med beredskab for
aktion, og balanceret, dvs. satser parallelt
på teknisk og manuel indsats afhængig af
de givne forhold.

De to kurser i fjeldredning, jeg var på,
drejede sig om punkt 3 og især om punkt
4, altså den tungere og mere organiserede
del af sikkerhedsarbejdet. Vor vejleder var
Ola Einang, en af Norges mest habile
klatrere og den person i landet med den
bredeste erfaring fra den organiserede
fjeldredningstjeneste. Det var således
Ola, der var praktisk leder af den store
redningsaktion i Trollvæggen i påsken.
Første uge koncentrerede vi os om
redning på bræ, anden uge om redning på
klippe.

Begge kurser tog udgangspunkt i
kammeratredningsmetoder, hvor improvi-
sationer over taljetrækket er hoved-
ingrediensen. Også for den organiserede
redningstjeneste er almindeligt sikrings-




![page29.jpg](/1989/DB-1989-5/page29.jpg)
udstyr som reb og tovklemmer meget
anvendeligt; det er let at bære og mulig-
hederne er legio for at udnytte det. En stor
talje kan løfte en patient, mens en mindre
fastholder ham i en vandret stilling. En
hjælper kan gå ned på et ottetal og op igen
på jumars. Og man kan fire en patient ned,
enten liggende eller siddende på ryggen af
en hjælper, med en karabinbremse eller et
ottetal. Osv., osv.

I Norge benytter man i den organise-
rede redningstjeneste et såkaldt let
ståltov. Det er egentlig et taljetræk
beregnet til flytning af udstyr og maskiner.

Da det ikke er godkendt til personløft, må
der være almindelig sikring i tillæg.
Fordelen er, at udstyret er let at bære og
enkelt at håndtere.Men det har altså en
begrænset aktionsradius svarende. til
længden af et klatretov.

Det almindelige ståltovudstyr - det tun-
ge ståltov - bærer sagtens både to og tre
mand med udstyr og båre. Stålwiren kan
forlænges i det uendelige, således at man
kan gå ned på selv de største vægge. Det
var med det tunge ståltov, at englænderen
blev hentet op fra Trollvæggen ved
førnævnte aktion. Ulempen ved det tunge
ståltov er vægten og den meget tidskræ-
vende opstilling, med mindst syv foran-
kringer bagud og to forover. Til gengæld er
det meget solidt og med stor rækkevidde.

På bræ er en af de mest skræmmende
farer den at blive kilet fast i bunden af en
spids V-formet spalte. Man kommer da let
udenfor kammeratens rækkevidde - der er
ganske enkelt for trangt - og man kan se
en langsom kuldedød i øjnene. I den situa-
tion har redningsmandskabet to mulig-
heder; man kan enten sprænge sig ned til
den tilskadekomne med trykluftbor, eller
hejse vedkommende op med en løfteklo.

Løftekloen er en stor saks-lignende

klo, der er nok så ledeløs, så den kan
forme sig efter spalten.
Den åbne klo hejses ned omkring den
skadede og låses med et træk i et tov.
Sandsynligvis må patienten smeltes fri fra
isen med dertil beregnet væske. Derefter
kan han løftes så højt op, at rednings-
mandskabet kan nå ham, og andre me-
toder kan tages i brug.

Vi havde også en længere vejledning i
brug af helikoptere i redningssammen-

hæng. Først og fremmest i sikkerhed
omkring maskinen, og hvordan den hjæl-
pes til landing i vanskeligt terræn eller med
løssne, der hvirvles op. Det er jo primært
som transportmiddel for personel og
udstyr, at helikopteren gør nytte. Men
selvsagt også ved at kunne løfte folk ud
fra vanskeligt tilgængelige steder, sådan
som jeg selv oplevede det på Sætre-
tinderne. Også det blev trænet.

Ved løft med helikopter er det for øvrigt
en fordel at benytte sin almindelige
klatresele, og med en karabiner sikre sig
til wirens kroge og øskner. Dels er selen jo
stærk nok til at hænge i og rimelig
behagelig endda, dels er den praktisk, når
man har rygsæk på og andet klatregrej
hængende rundt omkring. Og er det OK for
os, er det også OK for kaptajnen ombord.

Enhver redningsoperation har også en
juridisk og en økonomisk side. I Norge
sker anmeldelsen til vagthavende på det
lokale politikontor. Vedkommende vil da
som regel blive Skadestedsleder med
ansvar overfor politimesteren og Hoved-
redningscentralen, der igen er underlagt
Justitsdepartementet. Det er således Ju-
stitsministeriet, der bærer det juridiske og
økonomiske ansvar. Skadestedslederen
vil gøre brug af sagkyndig bistand fra de
frivillige redningsgrupper, og derfra hente
en Fagleder. Det bliver således de
frivillige, der i praksis udfører rednings-
aktionen, evt. i samarbejde med det
professionelle helikoptermandskab.

Er der tale om en "medicinsk" opgave,
altså hvor der ikke indgår brug af
specialudstyr og uddannet rednings-
personel, kan man gennem vagthavende
læge få rekvireret en  ambulance-
helikopter. I det tilfælde ligger ansvaret
hos de sociale myndigheder.

Der er et hul i systemet, når en efter-
søgnings- og redningsoperation opgives
pga. manglende fund, og den eftersøgte
må regnes for omkommet. Ingen offentlig
instans har da ansvaret for fortsat
eftersøgning. Udfra rent økonomiske be-
tragtninger kan det være reelt nok, men
det er en meget ubehagelig situation for de
efterladte. Først når liget bliver fundet, er
bjergningen atter politiets sag.

NB! Torbjørn kommer til konferencen





![page30.jpg](/1989/DB-1989-5/page30.jpg)
Nye ruter

Martin Tomlinson

Efter flere henvendelser, må det nok
understreges, at detaljerne og oplysninger-
ne offentliggjort her i bladet ikke nød-
vendigvis er sådan, som de ville komme til
at se ud i den endelige Kullenfører. De er
bare ment som en "nyheds oversigt”,
hvortil ændringer og kommentarer gerne
modtages.

P.g.a. redaktionsproblemer (flere krav
på samme rute, manglende detaljer,
mangel på plads i bladet, 0.s.v.), kommer
ikke alle nye ruter med i disse spalter.
Dette betyder ikke altid, at pågældende
ruter er "ikke godkendte” eller "smidt ud"
eller "ikke kommer med i føreren”, som
nogle har udtrykt det, når de spørger efter
deres kære nyskabelser. Bare vent.

Og husk - gerne fotokopi/tegning/foto
med nye rute oplysninger. Tak

Forkortelser i nedenstående: b=bolt,
bb=borebolt, v=venstre, h=højre.

KAP DET GODE HÅB.

Lørdag den 23. V+(6-), 12 m. (Jan Mat-
horne, sept. '89). Start 2 m til højre for rute
5 i en diedre, så op ad flager og en skrå
rampe til højre.

Psykogen Polydipsi. V(5+), 15 m. (Jan
Mathorne m. fl. sept. '89). Start 4 m til
højre for Lør.d.23, og følger højre side af
en pillar der er i en sort groove.

CARSTENS RENDE.

Bjørnbergs Led solo'ed af Patrik Lindh,
SKK, juli'89!

ÅKERSBERGET.

Plat og Krone. V+(6-).(Jakob Hertz/Lars
Lysgård, maj '89 1b. Markant linie til højre
for Det Korte Riss.

Traditional Venstre. Afslutningen, uanset
variation, er løs, sværsikret, og under-
graderet. Forget it!

30

Grønt Slam. IV+(4+).(Jens W. Jørgen-
sen/Mikael Bertelsen, sept. '89). Lige op
mellem Klassisk IV og dens variant til
venstre, så direkte til toppen til venstre for
Klassisk IV's afslutning. Vedvarende og
velsikret, dog lidt mosbegroet og med

enkelte løse sten.

STENSTUGORNA (LAHEBIAGROT-
TERNE).

Love For Sale. V+(6-).(Henrik Ljunggreen,
sept. '89. Op ad den lille pillar umiddelbart
til venstre for Standardruten, og gennem
overhænget. Cruxet (i overhænget) sikres
godt, resten ikke så godt.
SILVERVÆGGEN /Se foto).

Lige overfor SILVERGROTTAN, nord-vest
for Stenstugorna.

1. Yin Vil- (Bob Rosendahl/Peter Harre-
moes, sept. '89.) 1bb.

2. Dao VIl+(7+). (Moes, aug. '89.) 1bb.

3. Yang VII(7).('Moes, juli'89) 2bb.

4. Hellraiser VIl(7).(Tobias Kjølsen/Søren
Smidt, apr. '88.) Sikring med små wires.

5. Misundelse V(5+).(Bent Ro Dahl, solo,
feb. '88.)

6. To Lay The Day Away VII-(7-). ("Moes
m.fl., sept. '89.) 2bb.

fg ma VI+ (7-). (Søren Smidt, feb. '88)
1

8. Sunset Boulevard VI-(6-).('Moes/Rosen-
dahl, sept. 89.)

PALNATOKES SKRANT.

McFast  V+(6-).(Arne Mortensen,
Diedren til højre for McFeast.

VATTENHJULET.

Strider IV(4).(Peter Nielsen/Henrik Ljung-
green, aug. '89). Mellem Gollum og Frodo.
KLEINE ZINNE.

Definitely Not K-Mart  VI+(7-).(Magnus

'87).




![page31.jpg](/1989/DB-1989-5/page31.jpg)
Nilsson/Patrik Gelin, juni '89). 1bb. Lige til
højre for Nordkanten.
VANDFLYVERVÆGGEN.

Bacardi VII+(7+). (Magnus Runsten/Tor-
bjårn Bengtsson, maj '89). Sbb. En stor
linie, mellem Direttissima og Det Udven-
dige Hjørne. En krævende rute med flere
cruxer.

KÅRINGAMALEN.

To Lys På Et Bord, Tre Biceps I En Snor
VIl-(6+). 16 m. (Henrik Ljunggreen, aug.

Påsken 90 - Kom til

Lyngsalperne i Tromsø er Norges mest
alpine område med næsten ubegrænsede
muligheder for fjeldskiløb, tinderangling og
egentlige klatreture i uberørt, vild natur.
Her er dybe dale, spidse tinder, skarpe ryg-
ge, hængebræer og bjergflanker, hvor det
stadig er muligt at gå sine egne veje.

Disse bjerge, op til 1700 m høje, blev på

"89).(Med en én-arnet andenmand?) Et
godt fund på en ellers så utilstrækkende
klippe, op ad den stejle kant/væg til ven-
stre for Blades. Velsikret og vedvarende.
Mod Regnvejr Kæmper Selv Trolde
Forgæves VIl+(7).('Moes/Claus Soe, aug.
789). /ob. Pillaren mellem Cracked Og
Flagermusen. Starter i et riss. Lige op til 2.
borebolt. Klatre lidt til venstre for pillaren
til at nå 3. borebolt. Cruxet er til at komme
over overhænget og op på slabbet oven-
for.

Lyngsalperne

sommerføre udforsket og besteget af
kendte engelske alpinister som William
Gal Slingsby, George Hastings og Elisa-
beth Maine omkring århundredeskiftet.
Dog er det især om vinteren, hvor klippen
overalt er pyntet med et tykt lag "blom-
kålssne”, at Lyngsalperne for alvor folder
sig ud som turområde. Det er let at komme

731




![page32.jpg](/1989/DB-1989-5/page32.jpg)
rundt, og udsigten kan nydes uden at blive
distraheret af liftkøer, helikopterstøj og
andre ting, der normalt forbindes med
civilisation.

Perioden marts-april er ideel til et besøg
i området, og i påsken forsøger vi at samle
en gruppe fra DB for at deltage i Tromsø
Klatreklubbs traditionelle træf. Der over-
nattes i telte, og ski er nødvendigt som
transportmiddel. Transport t/r Danmark
med fly koster ca. 3000,-. Alternativet er
tog til Narvik efterfulgt af bus til Tromsø,
pris ca 1100,- + 2xliggevogn. Du rejser
f.eks. fredag morgen og ankommer lørdag
aften efter en tur på ca. 2000 km!

Hvis du synes, at ovenstående lyder
fristende, så send et par ord til under-
tegnede. Jeg vil så koordinere de tilmeldte

Sommertræf

Martin Tomlinson

"Klatrere idag, mand! De forkælede
møgunger har det sgu' da for let! De aner
ikke, hvad det er at kæmpe på en rute.
Dengang jeg begyndte at klatre, med ikke
mere udstyr end min bedstemors gamle
boreboltmaskine, da var man nødt til at
være sej for bare at kunne placere sine
sikringer!"

"Sikringer? Ja, der er ingen kunst i de
her titanium boltpistoler. Man kan bare
fyre løs på klippen med den éne hånd,
mens man hænger i den anden og studerer
ruten!"

"Ruten? Jeg kan huske dengang, hvor
vi måtte finde trinene selv, uden noget mar-
keringssystem på ruterne overhovedet!
Man kunne simpelthen bare fare vild, hvis
ikke hvert greb var godt dækket med
kridt!"

32

og bistå med yderligere oplysninger,
kontakt til Tromsø klatreklubb, m.m. Du
finder flere oplysninger i bla. 1) To artikler
om Lakselvtinderne i sidste udgave af
"Norsk. Fjellsport” fra NTK. 2) Bogen
"Lyngsalperne" af Ove Skjerven og Ben
Johnsen (forsøges p.t. skaffet til klub-
biblioteket). 3) Artiklen "4 korstog mod
Piggtind” i antologien "Barske Glæder" af
Peter Wessel Zappfe, nordnorsk humorist,
filosof og tindebestiger fra århundredets
første halvdel. (Anstrengende læsning for
lattermusklerne).

Jørgen Retsbo
Melkøyvejen 22, D.7
9600 Hammerfest

år 2089

"Kridt? Jeg mindes de besværlige
kridtposer man gik rundt med da jeg var
nybegynder, før de fandt på at skrue de
små beholdere ved siden af hvert greb!"

"Greb? De var primitive! Da jeg” var
dreng, var der stadigvæk en hel del ruter,
hvor man skulle klare sig med de naturlige
greb!"

"Føj, for pokker!"

"Det' sgu'da rigtigt! Der var ovenikøbet
forbud visse steder mod at bruge bull-
dozer til at lette tilgangen en smule!"

"Jeg husker en tid, hvor man gik flere
timer med sin rygsæk, bare for at komme
op på en top og se på solopgangen."

"Årh, hold nu kæft oldefar! ikke flere af
dine løgnehistorier!"




![page33.jpg](/1989/DB-1989-5/page33.jpg)
Boganmeldelse

The American Alpine Journal 1989

The American Alpine Journal 1989, 345
sider, talrige fotografier, enkelte i farver.

Denne årbog, dækkende året 1988,
fremtræder i det traditionelle fornemme
udstyr, og indholdet er opdelt i de sædvan-
lige emner: 1) Personlige beretninger og
artikler om forskellige emner. 2) Fortegnel-
se over foretagne bestigninger af særlig in-
teresse overalt i verden. 3) Boganmeldel-
ser og 4) nekrologer og klubaktiviteter.

De første ca. 30 sider er de mest
læseværdige. To artikler om bestigning af
Everest og Kangschenjunga er hårrejsen-
de læsning, og det synes som om lykken
her var bedre end forstanden - som i så
mange andre tilfælde. Disse to beretninger
danner på en måde baggrunden for en
interessant artikel af to medlemmer af en
amerikansk Everest-ekspedition i 1988
med et kvindeligt - mandligt hold (resultat:
to kvinder og een mand nåede toppen).

Den ene forfatter, Stacy Allison, havde
i 1982 besteget Ama Dablam og i 1987
deltaget i en mislykket ekspedition til
Everest, men i 1988 lykkedes det for hen-
de. Hun skriver meget ærligt og åben-
hjertigt om sine ambitioner om at blive den
første amerikanske kvinde på toppen af
Everest og om sine motiver dengang:
ambitioner, berømmelse, ære, penge etc.
Efter 1987-forsøget omvurderer hun sine
motiver, der nu er blevet bundet med
bestigningen, og afvejer dem overfor farer-
ne for død og lemlæstelse ("du kan ikke
sejle en kajak eller spille klaver uden
hænder") henholdsvis overfor de indlysen-
de fordele ved at deltage. Hun mener li-

geledes, at denne 1988-ekspedition har
givet kvindelige alpinister større prestige
og respekt hos mænd, og hun kritiserer
den heltedyrkelse og tilsvarende nedladen-
hed overfor ikke-heltene, der er frem-
herskende i visse alpine kredse. Hun slut-
ter med en helhjertet - og fortjent- hyldest
til to medlemmer af holdet, der skønt på
vej til toppen, opgiver at fortsætte for at
komme en mand fra en spansk ekspe-
dition til hjælp. Uden denne hjælp var han
efter alt at dømme død.

Den anden forfatter til artiklen Geoffrey
Tabin, der var deltager i samme ekspe-
dition, beskæftiger sig med spørgsmålet
om, hvor grænsen for fornuftig og forsvar-
lig bjergbestigning - især af høje bjerge -
bør trækkes. Også han betvivler værdien
af de sensationelle bestigninger med alle
slags rekorder som den egentlige driv-
kraft. Han siger?" For me no mountain is
worth of life, no route a finger or toe." Han
finder de mange ulykker på E. i 1988 og på
K2 i 1986 og adskillige andre bjerge i de
senere år uacceptable og peger på de
forøgede risici, der er en følge af, at der
gives altfor mange statslige tilladelser til
de enkelte bjerge - ofte flere til samme
bjerg samtidig. Også Tabin skriver smukt
om sine to kammerater E. -1988, der hjalp
en fremmed og slutter sin omtale af dem
således:"That is what being a mountaineer
is all about.” :

Jeg har gjort så meget ud af disse to
artikler, fordi de afspejler mange af de
betragtninger, jeg selv har gjort ved
læsning af alpin litteratur. Når jeg hvert år

33





![page34.jpg](/1989/DB-1989-5/page34.jpg)
gennemløber listen over de mange, mange
ekspeditioner, der optegnes i AAJ, forbav-
ses og chokeres jeg over antallet af
ulykker, og uden at have nogen statistik
at støtte mig til siger min sunde fornuft
mig, at disse ulykker er altfor mange.
Tidligere tiders internationale konkurrence
om førstebestigninger er i tidens ånd ble-
vet afløst af en personlig konkurrence- og
rekord mentalitet. Hvem - bortset fra de
pågældende selv - kan det interessere,
om den mand har besteget så og så
mange 8000'er eller den kvinde opnået en
højderekord?

Men nok om det og videre i bogen.
Polakken Jerzy Kukuczka beretter om sin
14' 8000 m og er dermed kommet op på
siden af Reinhold Messner, som netop har
udsendt sin bog: "All 14 Eight- Thou-
sanders”, hvori han ikke nævner polakken
med et ord.

Speciel, men spændende er beret-
ningen om bestigning af en vulkan i Sibi-
rien under udbrud, og Bradford Washburn
har en lang artikel om Frederik Gooké
påstand om at være Mount Mckinley's
førstebestiger.

I Snobird i staten Utah har man bygget -

en stor kunstig klatrevæg, og der har man
i 1988 afholdt en international klatrekon-
kurrence. | modsætning til, hvad man
kunne vente, var der ikke mange del-
tagere og kun få tilskuere udover de i
forvejen interesserede. Bjergbestigning
og klatring er ikke særlig populær i USA,
og det er en kendt sag, at det er vanske-
ligt at finde sponsorer for store ekspedi-
tioner. Derimod er camping, trekking i øde
områder, flodsport - kort sagt næsten
enhver form for "wild life" populært. Men
landet selv har jo alt, hvad dertil behøves.

Blandt den meget lange liste over
notable bestigninger noteres med glæde
en kort omtale af den danske bestigning af
Ama Dablam, og jeg rejser helt privat et
lille  Dannebrogsflag for denne fine
præstation.

En britisk ekspedition har opereret i
Watkins bjerge (nær Gunbjørns Fjeld) og
besteget en række toppe på over 3000 m,
hvoraf to menes at være den anden
højeste resp. tredjehøjeste i Grønland.

34

Jeg har længe undret mig over, at dette
måske det interessanteste bjergområde -
bortset fra Staunings Alper - kun har
været besøgt få gange siden opdagelsen i
1931. Kun 3 ekspeditioner i Grønland er
noteret.

Af de anmeldte bøger er der ingen, som
jeg spontant vil anbefale anskaffet til vort
bibliotek, selvom der er flere, som
utvivlsomt er læseværdige.

Nekrologerne i AAJ er normalt uden
interesse for danske læsere, men
undtagelsesvis mener jeg at burde nævne
en enkel, nemlig Fritz Wiessner (1900-
1988), fordi han fik stor betydning for
amerikansk alpinisme. Da han kom til Ame-
rika i 1929, var han allerede en erfaren og
velkendt bjergbestiger i sit fødeland Tysk-
land og fandt i sit nye hjemland et
kontinent fyldt med ubestegne bjerge og
klipper. Han blev hurtigt en central
skikkelse i vordende bjergbestigerkredse,
og var det naturlige valg som leder af den
amerikanske ekspedition til K2 i 1939 (i
1932 havde han været medlem af den
tyske til Nanga Parbat). Sammen med en
sherpa nåede han 750 f. 228 m (!) under
toppen, da hans ledsager af overtroiske
grunde nægtede at følge ham. W. kunne
sandsynligvis have nået toppen alene,
men opgav forsøget for ikke at prisgive sin
kammerat. Adspurgt senere, om han for-
trød, svarede han, at han ville gøre det
samme igen. Det nagede ham resten af
livet, men hans beslutning levede op til
den højeste etiske standard.

Under ekspeditionen omkom en ame-
rikaner og tre Sherpaer, hvilket medførte
bebrejdelser og kritik fra AA-klubbens
side. Som følge heraf forlod W. klubben,
der dog i 1966 udnævnte ham til æres-
medlem. Under al denne tumult gik hans
næsten utrolige præstation i glemme-
bogen: uden ilt og med primitivt og tungt
udrustning havde han nået en højde af
27.500 f. og selv ledet hele ruten!

Han døde som en højt respekteret
mand og nåede utrolig mange bestig-
ninger. Han var talsmand for de alpinister,
for hvem sporten er et højst personligt
foretagende uforeneligt med begreber som
penge, publicitet og konkurrence.

Erik Hoff




![page35.jpg](/1989/DB-1989-5/page35.jpg)
AG-Træf,

en ynkelig affære

Annette Kledal og Peter Erben

Skuffelse er vist det mest velvalgte
ord, jeg kan bruge i forbindelse med Alpin
Gruppes sommertræf i Sella passet. Ikke
så meget klatremæssigt, ej heller hvad
hyggen angik. Vi er begge ret nye, aktive
medlemmer af AG og så frem til et træf,
hvor der var mulighed for at møde nogle af
de mere garvede medlemmer. Vi ankom til
Sella om fredagen, og der var naturligvis
ikke et øje endnu. For at gøre en lang
historie kort, brugte vi en del krudt på at
samle folk i en virkelig lækker lejr under
det 1. Sellatårn. Vi satte et stort skilt i
vores bil (ikke til at overse), morgen og
aften tog vi en runde for at lede efter
danske nummerplader osv. Resultatet
var: tre ankommet om søndagen, en
ankommet om mandagen, tre ankommet

om tirsdagen. Stort set alle syv ret nye,
uerfarne alpine klatrere, ligesom vi. Da vi
forlod Sella onsdag aften, var antallet ikke
steget. Fra en af de syv erfarede vi
senere, at de aldrig blev flere og iøvrigt
ikke så flere danskere. (Der var dog 2
familier på campingpladsen i Canazei).
Således bestod træffet på sit højdepunkt
af 9 mere eller mindre uerfarne klatrere.
Alle de hårdkogte medlemmer af AG, som
havde "solgt" os træffet med gyldne løfter,
viste sig aldrig. Med fare for at være naive
skriver vi dette indlæg, for som man
senere har fortalt os: "sådan er det altid”.
Hvis det er, hvad AG kan præstere, er det
en ynkelig forsamling, ikke mindst den
"hårde kerne”.




![page36.jpg](/1989/DB-1989-5/page36.jpg)
Svar på tiltale

om AG's
sommertræf

Henrik Ljunggreen

AG-træf er, hvad I gør det til! Det er vist
de mest velvalgte ord, jeg kan bruge i
forbindelse med klagen over AG's sommer-
træf.

I klager over, at der kun kom 9 menne-
sker til træffet, og I klager over, at folk
kom spredt i løbet af ugen. Hvad vil I have,
vi skal gøre? Sætte en pistol i nakken på
folk, for at få dem til at komme?

Det forekommer mig, at I brokker jer
mere over DBK's medlemmer end over
AG's bestyrelse. AG træffet er nemlig for
alle. AG er en lille underafdeling i DBK, og
vi må nok sige, at anarkien lever i bedste
velgående i AG.

At få et AG medlem til at lave aftaler
mere end en uge frem er nok svært for
ikke at sige umuligt, og sådan bør det
også være. Men hvorfor så lave sommer-
træf som er planlagt flere måneder i for-
vejen? Og hvorfor Sella?

Det er da meget rart med et uforpligt-
ende tilbud, som et sommertræf, hvor I
ikke er tvunget til at komme, fordi I et halvt

år i forvejen har sagt, at I ville komme.

Der kan ske så meget på et halvt år.
Sella blev valgt, fordi det ligger tæt på
Ortler. AG har lavet den beslutning så
vidt så muligt at lægge DBK's og AG's træf
tæt på hinanden.

I siger, at I er nye og måske ikke så
erfarne, og at | efterlyser nogle af de
garvede medlemmer.

Som sagt er det Jer selv og de andre,
som er der, der skaber træffet, og ikke de
garvede, som ikke er der.

Det er Jer, der klatrer, og derfor Jer der
ved, hvad der er værd at vide om det I
klatrer. Selvfølgelig er det en fordel at
kunne spørge nogen. Efter min mening er
det dog vigtigt selv at kunne finde de
oplysninger, man behøver, og at kende sin
egen begrænsning. '

Så i disse bureaukratiske tider: giv dog
anarkien og AG en chance!

Bjerghils Henrik Ljunggreen, en som
gerne vil klatre med Jer.





![page37.jpg](/1989/DB-1989-5/page37.jpg)
DANSK DBJERGIÆLUVBS KONFERENCE
LØRDAG DEN 25.
BLÅ GÅROS

NOVEMBER 4989
PLADS

kr. 10.30 =— 2

OPLÆG TIL DEBAT

N KLATRING PÅ KULLENV:

I snart 40 år har vi klatret på Kullen,
nogle som træning til Alperne, andre som
ren og skær en god måde at bruge en
weekend på. Men hvad motiv, vi så end
har for at komme til denne lille del af
verden, er det der, vi bruger mest af vores
tid i klatresammenhæng. Det er her, vi
lærer at klatre. Det er her, vi har et fast
holdepunkt i form af hytten.

Kullens fremtid er derfor vigtig for os
alle, storbruger eller småbruger.

En sådan debat om Kullen vil kunne
vare fra nu og til næste sommer. Derfor vil
vi prøve at begrænse emnerne til de ting
som vi umiddelbart har indflydelse på. Det
vil for eksempel sige borbolte, nye ruter,
den nye Kullen-fører, miljøet ved
klipperne. Skal nye borbolts-ruter være
med rustfri bolte: Eller skal vi stadig tillade
de ikke rustfrie? Og i så fald: Vil det gå
udover sikkerheden? Hvem skal betale
udskiftning af gamle bolte?

Nye ruter! Kan man graduere en rute
ordentlig, når man har toprebet den ti
gange før førstebestigning? Kan vi forhin-
dre, at andre stjæler den rute, som man
har renset og trænet på, inden man når at
føre den? Og hvad med etikken.

Den nye Kullenfører! Hvordan skal den
se ud? Skal den være større eller mindre?
Skal der være "”" graduering? Skal vi
begynde at skrive, om ruten er lavet on
sight, som i mange andre guider? Og hvor
meget må den komme til at koste?

Miljøet ved klipperne! Er der for meget
svineri ved klipperne? Laver vi dybe sår i
naturen foran klipperne? Kan vi gøre no-
get? Emner er der nok af. Det skal dog
siges, at målet er at få lavet nogle princip-
beslutninger, så vi vil styre hen imod
dette. Konferencen er ikke beslutnings-
dygtig. De principbeslutninger vi træffer,
vil dog forhåbentlig kunne danne grundlag
for faste aftaler, f.eks. mellem DBK og
SKK.

2) BJERGREDONING !

Ved du for lidt om, hvordan du skal klare
en ubehagelig situation på en bjergtur?

Er du tilstrækkelig god til at vurdere
dine egne evner som bjergbestiger?

Ved du nok om vejret, sneen, bræerne,
isen, geologien, beklædning, mad og

drikke, lejr og bivuak, orientering 0.m.a.?
Hvordan sikrer vi, som enkeltpersoner,
gruppe og klub, at vi alle sammen får mere
erfaring?
Kom og bidrag til diskussionen på
konferencen den 25. november.

3) BJERGBESTIGTVING OG - VANDRIrVG
Du har meldt dig ind i Dansk Bjergklub eller Sverige. Lave en gletschertur, gå op

for længe siden! Du er nyt medlem! Du vil
gerne dyrke bjergbestigning i vid forstand:
klatre lidt på Kullen, tage til Alperne, Norge

til en top, traversere en grat, nyde turen,
udsigten,

luften, lyset,
vennerne på

anstrengelsen,

lydene. Aftener med

37





![page38.jpg](/1989/DB-1989-5/page38.jpg)
lejrpladsen eller i bjerghytten, hvor alle
sprog blandes i gebrokken bjergbestiger-
diskussion.

Du synes sommertræffet er årets
oplevelse. Du prøver at komme til Midsom-
merfesten eller Juleturen.

Du er ikke kun interesseret i svær
klippeklatring. Du er ikke på Kullen hver
weekend. Du føler dig lidt ved siden af på
de almindelige åbent-hus-aftener. Du kan
ikke altid finde nogen, der deler dine
interesser, på Gråbrødre Torv.

Passer meget af dette på dig?

Så kom til Bjergklubbens konference

”PROCRAM:

den 25. november 1989! Se om du ikke
kan få mere ud af dit medlemsskab.
Måske skal vi mødes hver 14. dag eller en
gang om måneden, som ikke er en
TORSDAG. Se nøgle af de billeder, der
ikke er tid til i Virumhallen. Høre om
hinandens planer og oplevelser. Måske
skal vi lave fælles ture til Sverige eller
Norge eller til Alperne på ”Supersparpreis”.
Uden at ambitionsniveauet er VI grad. Men
med meget bredere indfaldsvinkel. til

" oplevelser i bjergene. Dette bliver et af

konference emnerne, så kom frit frem og
lad os finde ud af det.

KONFERENCEN STANTEN KL. 10.30.

VI DELER OS | GROPPER EFTER INTER-
ESSE OG AFTNILER NÆRMERE om
PLENVUM DEBAT, FROKOST, PALSER M.V.

VI

SLUTTER HED FÆLLESSPISTVING,

AL | SYVAK, FEST M.v. OG Arv BLUVE
L LOKMLERNE TIL vr. CO1. (evr. Firm)

TILMELDING:

TIL

SENDES SENEST
an BØrVDING, SCT. JACOBS Plads 3 1M

IS. NOVEMBEN

oa KHH.G, ELLER AFLEVERES PÅ

GRÅBRØDRE TORV DEYV

rvavrv:z
ROor2.! Rue

lb. NOVEMBER .

TLE ! DAG:

CJ DELTAGEN scurv
LI KOVFENCEN

38 OD

AFTETY:!

DJ DELAENR | FÆLLES
SPiSrwuvC (veDL. er 60.)

|

EMNE (4,2 ELLER 3)

KLIP EL. KOPIEN




![page39.jpg](/1989/DB-1989-5/page39.jpg)
Løst & fast

Meddelelse fra sekretæren

Det er vist på tide, af hensyn til vores
mange medlemmer, at repetere, hvorledes
man fornyr sit medlemsskab af Dansk
Bjergklub.

Hvis man har brug for et medlemsbevis
med billede til UIAA hytterabat, er det
mest hensigtsmæssig at foretage ind-
betalingen på postkontoret. Herved får
man en stemplet kvittering, som så blot
foldes og anbringes bag stamkortet med
billede.

Kontingentindbetalingen via postgiro er
naturligvis OK for klubben, men kvitte-
ringen herfra er næppe hensigtsmæssig i
udlandet.

Girokortene udsendes hurtigst muligt
efter generalforsamlingen den 8. februar,
og kontingentet skal følge klubbens ved-
tægter være betalt senest den 1. marts
1990. Restancer kan medføre sletning og i
så fald vil genindmeldelse medføre beta-
ling af indmeldelsesgebyr.

Gem kvitteringen

Bjergklubbens medlemsbevis med billede,
som vi alle har, fungerer kun som
rabatgivende dokumentation på UIAA-
hytter, hvis den nyeste kvittering for
betalt kontingent er vedlagt.

Kullenfører

Den nyoptrykte Kullenfører sælges stadig.
Prisen for nord,syd og samlet i ét blad er
hhv. 50,-kr; 80,-kr. og 130,-kr. Køb den i
klublokalet; hos Erik Karlsen, Afd.Vest
eller hos Michael Hjorth,
Cumberlandsgade 15, 2.th., 2300 Kbh. S.
31954850

FUNDET

En jumar fundet på Kullen i juni måned.
Er den din, så ring til:

Jens W. Jørgensen

Tlf. 42873320

Sælges

1 par Lowa bjergstøvler str. 39 - Ny pris
1735 Øsh. (fra 1987) brugt 8 dage. Henv.
Eva Schmith - (42) 812941 - pris: 500,- kr.

Bonuskuponer til Spejdersport

Sendes til: Hanne Rotovnik Snemandsvej 1A
2730 Herlev
Senest 30. januar.

Mads Bech Madsens
Mindelegat

Vi gør opmærksom på at ansøgning om
legattilskud fra Mads Bech Madsens
Mindelegat skriftligt skal stiles til Dansk
Bjergklubs formand.

Legattilskuddet gives efter bestyrel-
sens skøn til deltagelse i klatrekurser,
internationale træf og lignende, hvis for-
mål er at forøge sikkerheden for medlem-
mer af Dansk Bjergklub under udøvelsen
af deres sport.

Orienteringsløb

Hver den 1. fredag i måneden, kl. 19.00.
Tilmeld dig onsdagen før. Efter løbet er der
bad og sammenskudsmad.

1. december 1989: Hos Johan, Kettinge-
vej 15, 2970 Hørsholm, tlf.: 42276330.

5. januar 1990: Hos Lise, Traneholmen 8,
3460 Birkerød, tlf.: 42818180.

2. februar 1990: Hos Hanne og Finn, Geels-
dalen 10, 2830 Virum, tlf.: 42858366.

Rabat hos Ski & Tøj

Medlemmer af Bjergklubben kan ved køb
af ikke-tilbudsvarer opnå rabat på 10% i
Ski & Tøj. Ved køb af varer for over 3000
kr. gives 20% rabat på det beløb som
overstiger 3.000 kr. Flere indkøb over en
periode på 2 uger regnes for ét indkøb.

Ski & Tøj

Rosengården 1

1173 Kbh. K.

39





![page40.jpg](/1989/DB-1989-5/page40.jpg)
Kangchenjunga North Face 88
Everest East Face 83

Makalu 84

The North face of Kangchenjunga from base
camp with Tibetan prayer flags in the foreground

Store navne, store bjerge, store oplevel-
ser venter der os i november, hvor
amerikaneren Carlos Buhler kommer til
Kbh., og giver os beretningen om sine
eventyr på de 22 expeditioner på 4

kontinenter, han har nået i sine 18
klatreår.
De fleste af turene har været

nybestigninger af høj teknisk standard.
Deriblandt flere 8000'ere i ALPIN STIL
(d.v.s. i et push og uden ilt).Buhler, som
kun er 35 år, når også mere end
klatreturene. Han har, som så mange
bjergfolk drømmer om, forstået at
kombinere sine erfaringer fra bjergene
med den mere borgerlige del af sit liv. Han
har nemlig taget en universitetsuddan-

40

nelse indenfor ledelse og motivations-
psykologi. Denne viden udnytter han både

på expeditionerne, og til at hjælpe

virksomheder over hele verden med
ledelsesproblemer.

Han begrunder  succes'en på
Kangchenjunga med, at det var et
letvægtarrangement:

"By organizing our expedition in this
way, we drew deeply upon our own
strenghts, perhaps deeper then ever
before. Our successful experience gave
each of us the rewards and satisfaction
that is only possible with a small, closely
knit group.

The dedication of each team member
and his overall commitment to teamwork




![page41.jpg](/1989/DB-1989-5/page41.jpg)
After the climb; a weary team portrait in base
camp, Carlos Buhler, Dawa Nuru, Ang Nima,
Lhakpa Dorje, Peter Habeler, Martin Zabaleta

was our most vital resource!!
En spændende indfaldsvinkel, som vi
glæder os til at høre om.

Sted: H. C. Ørstedsinstituttet, Auditorium

1, Universitetsparken 5.
Entre: kr. 40,00

Sally Westergård

PROGRAM DANSK BJERGKLUB

Week-end Kullen ALPIN GRUPPE. Fra Arild til Djupadal på jagt efter nye

11.-12. nov. ruter. Tilmelding Henrik Ljunggreen på 31 30 95 36
mandag d. 6. nov.

Tirsdag H.C. Ørsteds- Foredrag med temaet "Lightweight Expeditions in Hi-

14. nov. instituttet, au- malaya” ved den amerikanske bjergbestiger Carlos

KI. 20.00 ditorium 1. Uni- Buhler. En af verdens førende alpinister med første-

versitetsparken 1. bestigninger på 4 kontinenter, bl.a. Kangchenjunga-

væggen på Everest i 1983. Se omtale andet sted i
bladet. Entre kr. 40,-.

Lørdag Blågårds Dansk Bjergklubs konference

25. nov. Medborgerhus vil bl.a. handle om bjergredning, klatring på Kullen og

KI. 10.30 øverste etage bjergbestigning - vandring. Vi spiser også noget mad
sammen. Så regn med at skulle bruge ca. en halvtred-
ser. Husk tilmelding til Jan Bønding, tlf. 31 38 83 27,
senest torsdag den 16. november.

Week-end Kullen Juletur for Alpin Gruppe -folk og alle mulige andre.

Week-end Kullen Hvad er julen uden en Kullentur. Eller Kullen uden en

9.-10. dec. juletur! Nej, vel? Ring til Henrik Ljunggreen og bestil
bord og kørselskoordination man. 4. dec. kl. 18-20 på
31 30 95 36. Hvad menuen står på? Komfuret!

Torsdag Gråbrødre Sidste aften inden julen. Medbring glågg og knas.

14. dec. Torv Måske er der en, som viser et par billeder.

41




![page42.jpg](/1989/DB-1989-5/page42.jpg)
Lukket i juleferien

Torsdag
4. jan.

Gråbrødre
Torv

Åbent hus i klublokalerne.

Week-end
27.- 28. jan

Kullen

Frost-orgie i visitgrotten. Temperaturudviklingen i
Nordatlanten og rønnebærenes sene modning peger
på en kold vinter. Nyd den med gode venner iklædt dt
og tigerbalsam. Glem ikke tragia, toddy og topreb.
Ole Brudsgø, tir. 23. jan kl. 19-20 på 31 39 83 96.

Torsdag
8. feb.

Virumhallen

Generalforsamling.

Dansk Bjergklubs 41. ordinære generalforsamling af-
holdes torsdag d. 8. februar 1989 kl. 20.00 i Virum-
hallen, Geels Plads 40, Virum. I henhold til vedtæg-
terne er der følgende dagsorden:

1) Valg af dirigent

2) Bestyrelsen aflægger beretning

3) Kassereren forelægger det reviderede regnskab
4) Fastlæggelse af kontingent

5) Forslag fra bestyrelse eller medlemmer

6) Valg af bestyrelse

7) Valg af revisor

8) Eventuelt

Ad punkt 5. Medlemmernes forslag må for at kunne
behandles på generalforsamlingen være tilsendt be-
styrelsen inden 26. januar 1990.

PROGRAM FOR

DANSK BJERGKLUB AFD. VEST

Tirsdag
7. nov.

Wilstersgade

Urner Alpen.

Jacob og Uffe afslører enkeltheder fra dette eminen-
te område med korte og lange ruter i alle grader, og
hvor fast klippe IKKE er mangelvare! Glæd dig...

Tirsdag
28. nov.
Kl 19.30

Wilstersgade

Åbent hus.
Hvis Mette er kommet hjem fra Grønland, venter der
os et spændende lysbilledshow...

Tirsdag
12. dec.
KI. 19.30

42

Wilstersgade

Juleafslutning.
Traditionen tro underholder vi os selv og hinanden
med bjergludo, glågg og brune kager.




![page43.jpg](/1989/DB-1989-5/page43.jpg)
Tirsdag Wilstersgade Vinterture.

16. jan. Vi planlægger og drømmer om vinterens turmål. Me

KI. 19.30 bring isøkse, kalender, evt. lysbilleder, samt hvad
der mere nødvendiggør en vellykket aften.

Tirsdag Wilstersgade Generalforsamling.

30. jan. Forslag til generalforsamlingen skal sendes til Jan

Kl. 19.30 Vinther, Koll. 7, v. 729, Universitetsparken, 8000

Århus C senest den 23.1.1989.
DAGSORDEN:

1) Valg af dirigent.

2) Bestyrelsen aflægger beretning.

3) Kassereren fremlægger regnskab.

4) Forslag fra bestyelse og medlemmer.
5) Valg af bestyrelse.

6) Valg af revisor.

7) Eventuelt.

8) Det traditionelle værtshusbesøg.

PROGRAM DANSK FJELDVANDRERKLUB

Onsdag
22. nov.
KI. 19.30

Virumhallen

"Med kajak gennem Nordvestpassagen.
Polarforskeren John Andersen fortæller med
lysbilleder om sin ekspedition i 1988. Entré kr. 40,-
Kom i god tid.

43





![page44.jpg](/1989/DB-1989-5/page44.jpg)
Nyt klublokale i Afd. vest

Sidste gang, vi fik nyt lokale i Afd. Vest,
skrev undertegnede, at vi betragtede vore
nye forhold, som en overgangsordning,
som imidlertid godt kunne vare lang tid.
Det fik den dog ikke lov til, og til dem, der
endnu ikke ved det, skal jeg prøve at ridse
begivenhedernes gang op.

Som bekendt fungerede vort lokale til
daglig som klubhus for bl.a. Skovbakkens
atletikafdeling, under hvis beskyttende
vinger vi opholdt os. Klubhuset hører ind
under Vejlby-Risskov-hallerne, og disse
fik en ny bestyrer i sommeren. Da han
fandt ud af, at klubhuset sorterede under
ham, bestemte han, at depotet, hvor vi
opbevarede vort bibliotek plus lysbilled-
fremviser og meget andet, skulle fungere
som opbevaringsrum for fodbolde. Atletik-
afdelingen - og derfor heller ikke vi - fik
intet at vide: Låsen blev skiftet ud, og alt
vores grej blev fjernet til ukendt sted. I
skrivende stund har vi endnu ikke fået
tingene tilbage; men jeg tror dog, at der er
håb forude.

1cm=100om

JER BANE

Da vi ikke har kunnet leve med denne
uholdbare situation, har vi fluks set os om
efter et nyt hjemsted. Det har vi fundet nu,
og adressen lyder således: WILSTERS-
GADE 10, 2. SAL, 8000 ÅRHUS C.
Indgangen er en hvid dør på bygningens
højre side. Foran er der et skilt med "Århus
1900, Volleyball". Det er dem der har
lokalet til daglig. Der er busforbindelser
næsten til døren, og stedet kan nås til
fods fra hovedbanegården på 5-10
minutter. For at være i stand til at rykke
ind i det nye sted, har vi været nødt til at
slagte en hellig ko og flytte mødeaftenerne
fra torsdage til tirsdage! Se i øvrigt kortet.

På vegne af Afd. Vests bestyrelse
(samt med venlig hilsen)

Érik Karlsen

WILSTERS-
GADE 40
(riu HØJRE)
2: SAL





![page45.jpg](/1989/DB-1989-5/page45.jpg)
(AN
NÅ .
) 1 Å EN

og

== BK

(CD

Bjergudstyr e Fodtøj e Beklædning |
Regntøj e Rygsække e Soveposer
Specialtelte e Frysetørret proviant

BEDSTE VEJLEDNING

STØRSTE UDVALG




![page46.jpg](/1989/DB-1989-5/page46.jpg)




![page47.jpg](/1989/DB-1989-5/page47.jpg)
HILLEBERG

Udvendige kanaler
med letbetjente
afslutninger
forenkler
opsætningen.

'Sammenmonteret yder-
og indertelt, enkelt at
skille efter behov. Grove speciallynlåse,

med bred vindklap.

GT-telt med førlænget apsis.

Alle teltene opsættes og kontrolleres før levering.

God gennem-
strømmende
ventilation.

Rummelige apsis
for madlavning,
oppakning etc.

NALLO, 1,8 kg:s 2-mandstelt.

Fjeldtelte til al slags vejr - hele året

Når vejret pludselig slår om med stormkast og lavtem-
peratur kan nydelsen forvandles til kamp! Der stilles
store krav til dig og din udrustning og det kan være for
sent at finde ud af, om grejet fungerer eller ej.

Hver detalje i et fjeldtelt må derfor være forberedt på at
modstå de værst tænkelige vejrsituationer.

Derfor har HILLEBERG fjeldtelte stærke vandtætte
materialer i ydertelt og gulv. Materialet i indertelt er
valgt med henblik på luftgennemstrømning og egen-
skaber der minimerer risiko for kondensdannelse. Ro-
bust, separat påsyet fæste for barduner og pløkke. At
fæstet ikke bare er indsyet i søm eller fold betyder hø-
jeste holdbarhed og giver dig ekstra sikkerhed.

Alle stænger kan sættes i, mens teltet ligger påjorden,
hvilket letter opsætningen væsentligt i hård vind.
Hurtig og enkel opsætning med sammenmonteret
yder-og indertelt. Overlegen stormsikkerhed takket
være tunnelformen kombineret med stærke, fleksible
stænger.

Kontakt os og få tilsendt katalog og prisliste.

EXPEDITIONS UDSTYR Mm

Tunnelformen giver også maximal inderum i forhold
til grundareal.

Standardfarve mørk grøn. Føres også i sandfarve og
rød.

ANARIS spidstelt i 3 størrelser, syet i de samme mate-
rialer som tunnelteltene, med sammenmonteret
yder-og indertelt, til fordelagtige priser.

MUDDUS vindskjul i 3 og 5 mandsstørrelse. Lav vægt,
komplette med stænger, pløkke og barduner.
Vindsække i forskellige materialer i udførelse som op-
fylder kravene til rummelighed, styrke og sikkerhed.
Alle teltene opsættes og kontrolleres før levering. Det
sikrer den høje kvalitet på hvert eneste telt.
HILLEBERG fjeldtelte kan nu

købes i Danmark direkte fra

AV Expeditions Udstyr.

<Pyeie Me
Bo Hilleberg

i AV EXPEDITIONS UDSTYR
I Hårbyvej 44, DK 8660 Skanderborg

I Navn

I Adresse

I Postnr. og by





![page48.jpg](/1989/DB-1989-5/page48.jpg)
Reserveret Postvæsenet 2741 6065 00
VLADIMIR HEBAR

BREDEBOVEJ 29—4
2800 LYNGBY

Housk Der nul
TIRSDAG DENV |H. NOVEMDGER 1939

Canios BBUHLER.

æ

LØRDAG DEW 25. NOVEMBErR, 19489
KORN FERENCE

19999

Pe FPP 2 >? FPP



