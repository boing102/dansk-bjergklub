
---
title: "Dansk Bjergklub 1996 nr. 6"
date: "2022-10-29"
draft: false
tags: ["1996"]
thumbnail: /1996/DB-1996-6/page1.jpg
---

![page1.jpg](/1996/DB-1996-6/page1.jpg)
nr. 6
December 1996





![page2.jpg](/1996/DB-1996-6/page2.jpg)
Dansk
Bjergklub
nr. 6 - 1996
45. årgang

Indholdsforteguelse:

8000 meter

Henrik Jessen Hansen

Den Danske Grepon Ekspedition

Jacob Barfod og Jens Ulrik Jensen
Big”n "loose

Moses Løvstad

Boulderama

Moses Løvstad

Kursus IV

Lars Billekop

MIA- Træningskursus Wales

Jacob Barfod og Jens Ulrik Jensen

Den Danske Makalu Ekspedition

Per Bager

Sidste nyt fra KK

Peter Schjøtt

Historien om Helligdomsklipperne

Jacob Barfod

En værdig mester

Moses løvstad

Nordisk mesterskaber

Lars Billekop

Århus Open

Forsidebillede:

Foto: Henrik Jessen Hansen
På vej mod kuffertgraten
Mont Maudit, Chamonix

Udgivet af:
Dansk Bjergklub
Østbanegade 17 st.th.,2100 Kbh Ø

Redakti
Henrik Ljunggreen 4466 4662
Kim Crolly 3617 4247

Næste nummer af Dansk Bjergklub udkommer
ca. 10. september. Stof sendes til Kim Crolly
Horsekildevej 45 2.tv.,2500 Valby,

og skal være os i hænde senest 1. februar.

Tryk: Skou & Madsen Eftf. ApS.

Kopi af artikler tilladt, hvis kilde og navn angives.

Dansk Bjergklubs bestyrelse

Formand

Jan Bønding 3543 4710
Østbanegade 17 st.th 2100 Kbh. Ø

Sekretær

Henrik Ljunggreen 4466 4362
Jonstrupvej 244, A. 2750 Ballerup

Kasserer

Christian Tørnqvist 4444 1292
Hyltevært

Jacob Hertz 3833 3822
Uddannelseskoordinatorer

Peter Harremoés 3156 4171
Klatrevægskontakt

Ole Brudsø 3139 8396
Brian Christensen 8610 8585
Klubbens giro-nummer 907 9858
Klubhytte. Ved Skåret i nærheden af Målle.

Afd. Østs bestyrelse

Jan Bønding 3543 4710
Dannie Baess 3131 9201
Kim Crolly 3617 4247
Henrik Spanggård 3135 4011
Lars Frøhling 3181 1367
Klublokaler og bibliotek afd. Øst
Valdemarsgade 33 kld.

Åbent hus hver torsdag kl. 20-22

bortset fra ferier og helligdage

Bibliotekar: Lars Frøhling 3181 1367

Afd. Vests bestyrelse

Erik Karlsen 8611 2837
Kastanievej 31, 8260 Viby J.

Mette Christensen 8619 4650
Kristian Kaltoft 8612 4586
Brian Christensen 8610 8585
Dorthe Skytte 8675 2543
Klublokaler afd. Vest

Trøjborgvej 75 F, 8200 Århus N. Åbent hus hver
tirsdag kl. 19-22, bortset fra ferier og helligdage.

Københavns Klatreklub-kontaktpersoner.
Sundholmsvej 6-14 bygning D,

Åbent dagligt 17-22. Weekend 12-18. 3154 6367
Henrik Spanggård Munk 3135 4011
Peter Schjøtt 3537 4131
Hakon Jensen 4053 4056
Jesper Breum 4017 2962

Århus Klatreklub-kontaktpersoner.
Trøjborgvej 75 F, 8200 Århus N. Åbent

Lør-søn 12-16, man 15-18, tir 19-22, ons 15-20.
Stig Pallesen (formand) 8618 4450
Jens Peter Neergaard (kasserer) 8674 2717
Kristian Kaltoft (Medl. kont. Man 19-21) 2041 1702
Asker Vestergård 8616 6629

Alpin Gruppen
Ravn Hamberg 3537 4709
Henrik Jensen Hansen 3879 2469
Mads Granlien 3122 6222
Mikkel Tamstorf 3122 2922





![page3.jpg](/1996/DB-1996-6/page3.jpg)
Dansk Bjergklub

NM i klatring er netop afviklet af Dansk Sportsklatre Forbund og Skælskør Klatreklub
Crux som arrangører. Arrangementet gik vældigt fint takket være en stor indsats fra alle
involverede. Selvom danskerne generel ligger noget efter de førende, specielt nordmænd
og finner, synes jeg at vi klarede os virkeligt godt. Både Thomas Rosenberg og
Flemming Rasmussen kvalificerede sig til semifinalen, Thomas blev nr 13 og Flemming
nr 16, tillykke med det.

Den 24 oktober deltog Peter Laulund, Peter Harremoés og jeg i en besigtigelse af
Ringebakkeområdet med Naturklagenævnet i forbindelse med den her verserende
fredningssag. Mødet gik vældig godt, vi fortalte om vores aktiviteter og demonstrerede
både klatring og efterfølgende vores udstyr overfor nævnet. Det er min opfattelse at
Naturklagenævnets medlemmer var meget interesserede, og at demonstrationen gav dem
en helt ny opfattelse af hvad klippeklatring går ud på. Ved det efterfølgende offentlige
møde føler jeg også helt klart at der var stor forståelse for vores holdninger. Det virkede
også som om Naturfredningsforeningen opblødte deres totalt afvisende holdning til
klippeklatring noget.

Vi udleverede eksemplarer af Bornholmsføreren til både Naturklagenævnets medlemmer
og til Naturfredningsforeningen. Ved mødets afslutning indbød Jesper Refn fra
Naturfredningsforeningens sekretariat til dialog om klippeklatring, Naturfrednings-
foreningen har i denne sammenhæng givet udtryk for at læsningen i føreren har givet
dem et helt nyt indtryk af klippeklatrere og disses holdninger til naturen. Vi har aftalt et
møde med Danmarks Naturfredningsforening den 26 november 96 umiddelbart før
Naturklagenævnets næste møde. Det er hensigten at dette møde skal munde ud i en
fælles indstilling til Naturklagenævnet. Jeg er derfor ikke ligeså pessimistisk med hensyn
til fremtiden for klatring på Bornholm, som Jakob Rømer Barfods artikel giver udtryk
for. Denne artikel er naturligvis også skrevet væsentligt før ovenstående begivenheder.
Dansk Bjergklub klagede, som omtalt i Jakobs artikel, i december 1995 til Folketingets
Ombudsmand over Naturklagenævnets begrundelse vedrørende forbuddet mod klatring
på Helligdomsklipperne udfra en betragtning om beskyttelsen af klipperne og disses
bevoksning. Ombudsmanden har idag givet os medhold i denne klage. Naturklagenævnet
opfordres i Ombudsmandens afgørelse til at give os en fyldestgørende begrundelse for
denne del af afgørelsen.

Der er gennemført endnu en runde af instruktøruddannelsen, som heldigvis gav anledning
til at yderligere 8 ud af 9 bestod eksamen, nummer 9 skal reeksamineres i et enkelt
punkt. Det er en særdeles positiv udvikling at så mange bestod, så man må sige at den
øgede uddannelses indsats overfor aspiranterne har båret frugt og at kravene bliver taget
mere seriøst.

Jan Bønding




![page4.jpg](/1996/DB-1996-6/page4.jpg)
8000 meter.

Tanker om verdens højeste bjerge i lyset af

Everest foråret 1996.

Henrik Jessen Hansen.

Jeg tog i marts måned afsted til Everest
med en ambition om at bestige verdens
højeste bjerg i en god klatrestil, men det
blev på mange punkter mit civile job som
læge der blev det mest betydningsfulde i
løbet af turen. Det, vi blev vidne til, kan
ikke undgå at sætte tanker i gang om
hvad der foregår og hvad med de
kommende år i Himalaya (og andre
ekspeditions bjergområder) både generelt
og personligt.

En chauvinistisk engelsk mand sagde
engang at alle klatreture undergår
udviklingen fra: "The last great problem"
til "an easy day for a lady" og det er
måske det, der er ved at ske med
normalvejene på verdens 14 ottetusinder.
Samtidig vil jeg dog gerne slå fast at alle
der kom op på Everest i dette forår ydede
en flot indsats. Det er en kæmpe fysisk
præstation og kræver stor psykisk
stædighed, da det stadigvæk er hårdt, surt
slid og farligt.

Samtidigt er 8.000 meter bjerge og i
særdeleshed Everest som det højeste og
Cho Oyu og Shisha Pangma som de to
letteste blevet mål for verdens mest
extreme charterturisme. I alle
internationale klatreblade findes annoncer
som den på fig. 1 og en hel industri er
opstået. På Everest i foråret så vi
adskillige af disse og vi deltog på sin vis
også selv i en, da vi havde købt hele
Nepaldelen af vores arrangement af
skotten Mal Duff og hans bureau: Ascent
travel. Han havde udbudt en Lhotse-
ekspedition og fik efter at vi havde

4

kontaktet ham sat en Everest tilladelse
Fig. I

100% EVEREST
SUCCESS !

GUESS WHICH COMPANY.

+ Put every one of its Everest clientson
top in May "947?

«ls the only organization to have
successfully run4 Everest expeditions?

+ Has now placed a world record tally
of 39 people on top of Everest?

«Has a director who has climbed
Everest 4 times?

«Has the most experienced Everest
guides?

«Will give you the best chance of
reaching the top of Everest?

ALSO EXPEDITIONS TO:

Cho Oyu, Ama Dablam, Carstensz
and Vinson Massif.

DVENTURE

"Send for our
ROB HALL
ADVENTURE CONSULTANTS free color brochure”
USA CONTACT:
ED VESTURS
1025 CALIFORNIA LANE SW
SEATTLE. WASHINGTON 98116
TEL & FAX: (206) 935-7058

P.O. BOX 10-274
CHRISTCHURCH
NEW ZEALAND
TEL: 011- 64-3-365-3544
FAX: 011- 64-3-365-3664

herpå, og vi blev hjørnestenen i denne
ekspedition hvor der siden hen kom to
finner, to englændere og yderlig en skotte
med. Men det vi havde købt var alt
overfor de nepalesiske myndigheder,
trekking og basecamp, evt. iltudstyr og
sherpahjælp. Der var ikke guider og vi
var selvbestemmende på bjerget.

Her var der tre super kommercielle og
guidede grupper ledet af newzealænderen




![page5.jpg](/1996/DB-1996-6/page5.jpg)
Rob Hall og amerikanerne Scott Fischer
og Todd Burleson, og det var Hall's og
Fischer's hold, der blev ramt af den store
tragedie den 10'ende maj (den sidste
gruppe var for svag til at komme i
nærheden af toppen og de dermed
forbundne risici) . Deltagerne havde her
hver betalt 65.000 US dollar (vores pris
var 21.000 dollar/person). På disse
ekspeditioner er der typisk en 2 - 3 meget
stærke internationale klatrestjerner med
som guides, samt et stærkt hold sherpaer,
hvilket gør det muligt for forholdsvis
uerfarne velhavere at opfylde en
livsdrøm. Se igen fig. 1, den annonce
forpligter og kan let medføre at det næste
hold bliver med endnu svagere klienter.
Rob Hall havde tidligere været på toppen
3 gange den 10'ende maj og allerede i
slutningen af april planlagde de at gå mod
toppen på denne bestemte dag som en
udflugt på en bedre charterferie og Rob
Hall bestilte endda helikopter flyvning ud
fra Pheriche, en dag fra basecamp, til den
14'ende. Traditionelt er vejret godt på
Everest i anden uge af maj, men det er
stadigvæk verdens højeste bjerg og der
bestiller man ikke toppen på en bestemt
dag.

Jeg tror at de mange penge, sammenholdt
med svage klatrere ihvertfald i Himalaya-
sammenhæng, er en farlig cocktail. Det
må være svært at fortælle en, der har
betalt knap 400.000 kr til dig for en
livsdrøm, at pågældende skal vende om få
timer fra målet pga skiftende vejr, dårlig
form eller manglende  klatreevner.
Ligeledes må det, som modtager af disse
astromoniske beløb, være extra svært at
efterlade en udmattet og døende klient.
Rob Hall kunne ihvertfald ikke, han blev
tilbage i 8700 meters højde ved Doug
Hansen, der var for svag til at klatre ned.
Næste morgen var Doug Hansen død af
udmattelse og kulde og Rob Hall var så
træt selv at han ikke kunne bevæge sig. I

løbet af hele dagen var vi i lejr to i 6500
meters højde i radiokontakt med ham
samtidigt med at to sherpaer prøvede at
klatre derop med fulde iltflasker og
thermoskander. Da sherpaerne vendte om
pga. af for kraftig blæst var alt håb ude og
han døde nogle timer senere.

Endnu en af Rob Hall's guider Andy
Harris omkom, da han for vild i South
Col i 8000 meter og forsvandt. Endelig
gik det også ud over den japanske kvinde
Yasuko Namba, der sammen med en
stribe andre ikke kunne finde lejren i
South Col pga. sne og blæst og derefter
døde fuldstændig forkommen i løbet af
natten. Hun var styret af en vild ambition
om at blive den kun anden japanske
kvinde, der besteg Everest og "Seven
Summits" (de 7 højeste bjerge på hvert
kontinent). Allerede på vej op til lejr 4 i
sydpasset var hun meget træt og burde
aldrig have fortsat mod toppen.

Scott Fischer, der iøvrigt var en fin fyr,
havde presset sig selv hårdt og var
ligeledes plaget af bronchitis og klatrede
hele den fatale dag meget langsomt (han
brugte heller ikke iltflasker). Han havde
en ambition om at komme ind på det
lukrative Everest-marked og få en
bureauvirksomhed ala Rob Hall. Hans
tidligere ekspeditioner havde i følge
rygterne været rod, hippie "laid-back" stil
og Dahl Bat (nepalesernes standardspise
af ris og linsesuppe). Nu var stilen lagt
om til luksus med plastic havestole og
friskbrygget kaffe. Miljøjmaget var
bibeholdt til at sælge bedre, men bestod i
praksis i at betale sherpaer for at slæbe
de dyre iltflasker ned. For at sikre succes
og omtale på denne hans første udbud af
en Everest ekspedition havde han hyret
den  kasakstanske stjerne jernlunge
Anatoli Bukeev i dyre domme og en af
hans klienter var New York high-society
Journalisten Sandy Pitman med direkte
linie til NBC og Vogue. Hun bestak

5




![page6.jpg](/1996/DB-1996-6/page6.jpg)
holdets bedste sherpa til at blive trukket
op og ned igen. En anden deltager i denne
gruppe nåede at få højdehjerneødem 3
gange og måtte hver gang buseres ned
men blev ikke stoppet. Og endnu en
deltager,Pete Schoening kendt fra K2 i
1953 og Art Gilkey dramaet var nu en 70
årig mand på ilt i basecamp.

Der er hvert år mennesker (jeg skriver
bevidst ikke klatrere eller bjergbestigere)
i basecamp med en Everest tilladelse som
indleder turen med at lære og træne
steigeisen og isøkseteknik i isfaldet (af
alle steder!) inden de slippes løs op ad
fixrebene. I år var det en deltager på den
sydafrikanske ekspedition, hun havde
iøvrigt kun set sne en gang før i sit liv.
Deltagerne på 65.000 dollar
ekspeditionerne var dog fortrolige med
det mest basale, men adskillige sad dog i
over en time i 8.700 meters højde og
ventede på at nogle skulle dukke op og
sætte fixreb på Hillery-step, en stejl
snecouloir på 10 - 15 meter og det
sværeste på topdagen.

Beck  Weathers, der mirakuløst
overlevede en nat i en snedrive i south col
og senere har fået ambuteret en hånd på
denne konto, har i et interview sagt at
Dick Brass var hans og mange
ligesindenes virkelige helt. Brass var en
55 årig texas millionær uden
klatreerfaring som købte sig op på
Everest i 85 og blev en af de første til at
lave "Seven Summits". Han står som
beviset på, at det for almindelige
midaldrende ikke-klatrere er muligt.
Seven Summits er iøvrigt en mærkelig
hybrid som skabt for ikke klatrere og
sponsorer. Everest og Denali er høje,
farlige og stiller visse krav, mens de fleste
af de andre er gletchervandreture. Mal
Duff foreslog efter nogle øl at indføre
kapløbet om: "the seven second highest
summits", det ville være en sand
udfordring, bare tag K2 til en start.

Af alle topbestigerne den 10'ende maj var
der kun en klient, der slap væk uden
forfrysninger, Jon Kankauer, en kendt
amerikansk adventure journalist og
klatrer smed  førstebestigninger i
Patagonien og Alaska bag sig. Der blev
foretaget nogle alvorlige vejr fejlskøn, se
billedet der taget i 7.500 meters højde
den 10'ende maj kl 9 om morgenen og
viser en stor sne/sky fane over toppen og
graten derop. Vi var ikke i tvivl om at det
ikke var topvejr den dag. Adskillige
klatrede videre opad og var først oppe
mellem 14 og 15 og mente først på dette
tidspunkt at vejret var ved at skifte. Kl 18
- 19 bliver det mørkt. Flere af Hall's og
Ficher's guides havde tidligt om
formiddagen gjort dem opmærksomme på
at de synes at det var for dårlige forhold,
men de bliv overruled af deres ledere i
kapløbet om at bringe klienter op. Flere
af disse vendte heldigvis selv om og
reddede derved deres liv.

Derudover var der to andre dødsulykker
på den nepalesiske side af bjerget dette
forår, begge på ekspeditioner som blev
døbt de nationale katastrofer. Holdet fra
Taiwan var bortset fra lederen Makalu
Gau meget svagt. Deres hastighed var
kun det halve af næsten alle andres og de
nåede ikke ret langt op. På deres
træningstur til Denali året før var to døde
og der var røget adskillige fingre og tæer
på andre deltagere. En af deltagerne faldt
den 9'ende maj i en gletcherspalte ved en
dum ulykke og døde nogle timer senere af
kvæstelserne.

En sydafrikansk skandale ekspedition
havde tidligt mistet deres stærkeste
klatrere, der forlod ekspeditionen i
protest mod den uduelige leder, og havde
derfor suppleret op med et par trekkere,
som i klatresammenhæng var meget
uerfarne. Ikke desto mindre kom en af
dem, Bruce på toppen (kl 17!) men
forsvandt derefter.




![page7.jpg](/1996/DB-1996-6/page7.jpg)
: WERN.…
Foto: Henrik Jessen Hansen Toppen af Everest den 10. maj kl. 9.00.

2




![page8.jpg](/1996/DB-1996-6/page8.jpg)
At det ikke alene er på Everest at man ser
dette er tydeligt når man ser
klatretidsskrifter. På Broad Peak i 94 var
der en utrolig svag kommerciel tysk
gruppe af 40-årige forretningsmænd, der
skulle ud og realisere sig selv. Henry
Todd, en anden ekspeditionsarrangeør
fortalte os at Ama Dablam, hvor vi i 1988
oplevede en smuk alpin klatring og var
alene på bjerget, nu er klistret ind i fixreb
fra begyndelsen af klatringen i 5.700
meters højde og til en sneanker på
toppen. Som han sagde: Det bjerg er
mistet for klatrere, men de kan jo bare
tage til andre uudforskede toppe. Det er
selvfølgelig også et synspunkt og der er
nu 10 til 15 grupper på fixrebene pr
sæson. Efter min mening er det voldtægt
af en bjergskønhed.

Og det bliver kun værre. Denne udvikling
vil fortsætte og man kan jo også anføre at
alle ekspeditioner, inklusive vores egne er
med til at skubbe på udviklingen selvom
vi forsøger at beherske os. Men vi er også
baseret på sponsorer og dermed følgende
mediekrav og popularisering af

Himalayaklatring. Efter min bedste
overbevisning kunne alle dødsulykkerne
dette forår dog være undgået, hvis man
forbeholdt — Everest-bestigninger — for
seriøse klatrere og hvis penge ikke
spillede en så stor rolle.

Nogle vil måske opfatte dette som sure
udgydelser fra en der ikke selv var istand
til at komme op, og det er det måske
også. Men dette forår har også overbevist
mig om, at jeg godt selv kan bestige
verdens højeste bjerg og med en ordentlig
sikkerhedsmargin et andet år med en god
vejrperiode. Men vigtigere end toppen, vi
er alle hele hjemme uden skader og
forfrysninger. Bjerget ligger der også til
næste år.

Ambitionen er der stadigvæk og jeg
vender tilbage til Himalaya og nok også
tl Everest og måske andre af
ottetusinderne. Men næste gang skal det
være teknisk klatring, gerne på en mindre
Tute og gerne en førstebestigning, - det er
der det virkelige eventyr ligger.

Foto: Henrik Jessen Hansen.

Lavine over basecamp.





![page9.jpg](/1996/DB-1996-6/page9.jpg)
Den Danske Grepon
Ekspedition 1996

Jakob Rømer Barfod og Jens Ulrik Jensen.

Grunden til Den Danske Grepon
Ekspedition 1996 blev lagt i et koldt,
beskidt og fugtigt ski-bumse sted i
februar 1994. I 1995 blev ekspeditionen
aflyst p.g.a. dårligt vejr, og her i 1996
blev ekspeditionen genoptaget. Dette er
den rørende beretning, som mange i DB
venter på.

Tre dage før den anden ekspeditions-
deltager ankom til den højt beliggende
BC i en lille landsby, tog jeg op til ABC
for at indhente oplysninger om ruten,
gletscherens tilstand m.v. Det tog en dag
at vandre og småklatre ind til ABC, hvor
jeg bivuakerede tæt ved et kendt sted, der
kaldes noget med et vers. Her havde jeg
en helt fantastisk overnatning med den
mest ultimative udsigt til bjergene - bl.a.
den meget flotte grønne nål og druen.
Gletcheren spyttede sten ud hele natten
ca. 50 m fra, hvor jeg lå, så jeg ventede
hele natten at få en sten ned i posen - men
det skete heldigvis ikke. Næste morgen
stod jeg tidligt op for bl.a. at finde den
præcise indstigning til ruten. Det første
stykke var over en gletscher, der var fyldt
med sprækker. Jeg fulgte gletscheren til
jeg var ca. 100 m før selve indstigningen,
hvor gletscheren blev meget stejl og
videre fremfærd ville være objektiv
farligt. Endvidere kunne jeg på afstand se
en ret stor bergschrund, der givetvis
kunne blive noget af en hindring at
overskride. Klokken var ved at være
mange, og jeg skyndte mig tilbage til BC
i dalen for at nedskrive mine gjorte

observationer. Den vigtigste observation
var, at vi måtte nå toppen inden 1400,
idet skyerne omkring dette tidspunkt ville
indhylle toppen. På vejen ned af bjeget
blev ruten ivrigt beskuet gennem min
medbragte kikkert. Det så virkelig fint ud.
Om lørdagen ankom ekspeditionens
anden deltager; Ulrik. Efter at have sat
ham grundig ind i de gjorte notater, blev
den endelige plan for bestigningen af
dette 8234 m (eller lige deromkring - jeg
er desværre  talblind) høje bjerg
omhyggelig lagt i alle detaljer.

Mandag morgen kl. 0400. står
ekspeditionen så ved bergschrunden og
ser op af det kæmpestore 8432 m høje
bjerg med den 800 m lange og meget
klassiske rute kaldet ishavet(Nej, det var
ikke på Grønland!). Bergschrunden viste
sig — ganske rigtigt at være
frygtindgydende. Den måtte forceres i et
3+ spring, hvor det gjaldt om at hænge
godt fast i isøksen, så snart man landede.
På den anden side af bergschrunden måtte
vi klatre inde i en slags bobslædebane i
lang tid, før vi endelig følte granit under
vibramen.

De første 3-400 m klatrede vi parallelt.
Yetien mødte vi af og til, og den var god
til at vise os vej gennem det ret
uoverskuelige og — ufremkommelige
terræn, der i nogle situationer var ret
hårdt graderet - specielt når man gik galt
af ruten og måtte klatre 6. grad nedad(!)
for at komme til det afgørende
abseilanker, der var nøglen til at komme

9




![page10.jpg](/1996/DB-1996-6/page10.jpg)
videre op af bjerget. Vores venskabs-
ekspedition fra Italien fandt ikke dette og
blev sat af for en tid. Timerne gik, og
yetien havde fart på. Kun nu og da så vi
et lille glimt af den og dens ledsager. På
et tidspunkt var trykket i min nedre
region blevet alt for stort, vel omkring 3
atm, og jeg måtte iværksætte det
fornødne sikret af Ulrik, og med en
formidabel udsigt - En uforglemmelig
oplevelse. Italienerne brugte senere denne
hylde til standplads!

Toppen blev ved med at være lige langt
væk. Vi havde ellers tempo på - det
meste blev klatret parallelt, og kun når
det blev rigtig svært, etablerede vi
standpladser. På et tidspunkt blev jeg
alvorlig bange for at jeg var gået galt på
ruten. Jeg var overbevist om at jeg skulle
højre om en aréte, men den endte
pludselig i en afgrund og i en snevæg. Jeg
klatrede frem og tilbage fra afgrund til
snevæg, idet jeg hver gang sagde til mig
selv: "Det kan sgu ikke være her". Da jeg
var blevet træt af det, måtte vi jo videre.
Jeg overvejede at tage store støvler og
steigeisen ud af rygsækken, men valgte så
sne/isvæggen i friktionssko. Det var langt
ude, men da jeg kom op fandt jeg en fin
standplads. Toppen var imidlertid stadig
langt væk, og kl. 1400 ville der jo komme
skyer.

Vi kæmpede bravt. Ganske tæt på toppen
førte Ulrik en reblængde, hvor man skulle
forcere en kæmpesten uden nogen som
helst form for trin eller greb. Den gamle
trækile var god at stå på, og denne sten
var i virkeligheden en ret svær hindring at
komme forbi - ikke mindst p.g.a. højden,
der i ny og næ spillede os et puds. Men
det var tilsyneladende en af de sidste
hindringer. Pludselig var vi på toppen ved
"knude cracket" eller sådan noget. Det så
da meget fint ud, men vi var meget trætte.
10

Kl. var 1500 og heldigvis havde der ikke
været en sky på himlen. Vi havde ca. 7
timers nedstigning foran os, som vi
iværksatte med det samme.

Var det ikke fordi vi havde set et lille
glimt af yetien under dens nedstigning, så
havde vi nok siddet på toppen endnu.
Nedstigningen var vel nok den mest langt
ude nedstigning vi til dags dato har
oplevet. Bl.a. diagonale præcisionsabseil
graderet 4+, og en fuldstændig vanvittig
baglæns nedklatring på en knivskarp
stenryg holdende i et stykke gammelt
snor med gabende afgrunde til begge
sider - specielt højre side. RET
eksponeret kan man vist rolig sige.

Nå, men ned kom vi. Til tider gik det så
stærkt, at højdemåleren i mit ur slet ikke
kunne følge med. Det kostede også en
meget slidt rumpe i Goretex bukserne.
Henover gletscheren faldt Ulrik i en
spalte, men ikke noget alvorligt. Kl. 2200
var vi igen i tryghed i BC. Den Danske
Grepon Ekspedition 1996 var lykkedes
efter 3 år !!!

Foto: Jens Ulrik Jensen




![page11.jpg](/1996/DB-1996-6/page11.jpg)
å SÆR 1 ED SAGN
Foto: Jens Ulrik Jensen Jacob på en af de utallige reblængder.

il




![page12.jpg](/1996/DB-1996-6/page12.jpg)
Big'n' loose
Moses Løvstad

Planen var enkel, da jeg midt i september
tog til Bornholm . Vi ville klatre så
mange ruter vi kunne nå i løbet af en
weekend i Klippeløkkebruddet. Jeg havde
til formålet skaffet mig en ropegun,
nemlig Mikkel Ketil der er en af øens
bedste friklatrere. Da han samtidig er
tidligere professionel stenhugger i
bruddet var han perfekt for opgaven.
Lørdag formiddag satte vi afsted. Der var
ingen mennesker at se nogen steder, så vi
sneg os ned i bruddet og smed vores
monsterrygsække i bunden af en stor
diedre. Ja, jeg kan lige så godt afsløre
med det samme at det handler sig om
artificiel klatring. Så popklatrere kan
passende gå videre til næste artikel. Ni
måneder tidligere havde Martin Nissen og
jeg forsøgt at lave en rute her, men var
blevet slået tilbage af mangel på udstyr
og psyke. Men der var sket meget i
mellemtiden og copperheadene havde
holdt deres indtog på Øen. Jeg brugte
Martins pinscars de første meter og
brugte derefter en Mashhead og en
birdbeak til at overkomme en næsten
blank passage. Under mig sad Mikkel i
læ under et overhæng, godt forankret til
en 200 kilos vandpumpe. Videre op var
der et par hookbevægelser og en del
dårligt afbundne slagbolte. Jeg fulgte et
riss op på højre side af diedren. Toppen
af risset var en ovenhængende bunke
løse blokke, der så alt andet end
indbydende ud. Så jeg hoppede ud af
stigerne og begyndte at traversere til den
venstre side i diedren. hvor en gammel
rusten jernkæde på et par meters længde
hang ud over kanten. Stigerne på kæden

12

og så bare derud af. Rent Al-. Selvom
min filosofi er "Alt er A5 indtil man
falder”. Jeg kan dog ikke lade være med
at være en smule spændt på at se, hvad
det nu er jeg hænger i. Kæden fører op til
et lige så rustent jernspyd som er boret
ned i klippen, ingen problemer. Jeg gør
rebet fast om et af jernspyddene, der dog
bøjer mistænkeligt udad, og abseiler ned.
Mikkel får hammeren (vi har nemlig kun
en med), hvorefter han renser ruten for
sikringer. På nær headen, som vi lader
blive for ikke at ødelægge placeringen.

Vi opkalder ruten efter dem som kalder
sig klatrere, men som man aldrig ser på
klipperne; Chicks with Dicks. Grad A2+
(hvis nogen skulle være interesseret).

Det gik aldrig helt op for mig, om det var
Mikkel der var klar eller det var fordi han
ikke gad og sidde og sikre igen, at han
sagde ja til at klatre næste rute. Han ville
forsøge sig med at lave 2. bestigningen af
Mettes fanklub A2+, et langt tyndt riss
direkte op af væggen. Jeg allierede mig
med en sten at sidde på og et
brombærkrat inden for rækkevidde.
Mikkel gik lidt forsigtigt i gang med
traversen i starten og syede den op med
bolte hele vejen. Trods mine
opmuntrende tilråb og til trods for at han
havde alt mit udstyr, tog det syv lange og
syv brede. Ved syv tiden opgiver jeg at
nå min bus hjem og hvad værre er, ingen
af os har vores pandelygter med. Så da
Mikkel en stenalder og 2 kg. brombær
senere når toppen, er det blevet
bælgravende mørkt. Jeg forsøger at få lidt
varme i kroppen, mens Mikkel firer




![page13.jpg](/1996/DB-1996-6/page13.jpg)
Foto: Mikkel Ketil Moses under førstebestigningen af Chicks with Dicks a2+.

i





![page14.jpg](/1996/DB-1996-6/page14.jpg)
hammeren ned. Da jeg er jumaret op til
første og skal have den første bolt ud
knækker skaftet på hammeren. "Fuck”.
Nå det er der ikke noget at gøre ved, så
jeg renser ruten for kiler og de rurps jeg
kan få ud med hånden og lader boltene
være. Vi abseiler ned og tager hver til sit.

Næste dag er vi tilbage i bruddet. Denne
gang med en hammer med stålskaft. For
at få vores udstyr ned fra Mettes fanklub,
beslutter vi os til at klatre den store didre
to meter til højre for. Jeg kravler op på
nogen løse blokke og traverserer ind i
diedren. I starten er det bolte og efter et
par meter får jeg en friend op i et borehul.
Den viser sig at være rutens bedste
sikring. I den nederste del af diedren er
der temmelig begroet og jeg må rense en
anseelig mængde muldjord og ukrudt ud.
Længere oppe bliver det ret løst og jeg
lister et par kiler ind bag nogle
ekspanderende blokke. Der er nogen der
siger at artificiel klatring er bad style,
selvmorderisk og at det ødelægger
naturen. Det er nok rigtigt. Men det jeg
hænger i lige nu er ikke andet end et
kæmpe sprængt hul i jorden, hvor al
granitten laves til 25 x 25 centimeter
klodser til havnebyggeri. Jeg har altid
hadet at klatre diedrer artificielt, for det
er ikke til at få fødderne ordentligt i
stigerne. I toppen når jeg to kæmpe løse
blokke, der står og læner sig op af
hinanden. De lyder mere hult end noget
andet jeg har oplevet. Jeg sætter så stor
en stor kile jeg kan, tester den og stiller
mig op i den for at sætte næste sikring.

14

Pludselig begynder kilen at rykke sig
nedad, eftersom blokkene glider fra
hinanden. Jeg renser febrilsk jord ud af
risset med min kileudtager for at finde
næste sikring. Det lykkedes mig at sætte
en kile over mig og efter den, en lille
friend ind under en stor blok, der giver
sig da jeg belaster den. Selvom jeg stiller
mig i øverste hjælpetrin direkte i frienden
kan jeg ikke komme op over kanten.
Mine skyhooks vil ikke rigtig bide i den
runde kant. Til sidst hooker jeg desperat i
en løs blok efter at have skubbet den så
langt ind jeg kan. Jeg kravler ind over
kanten og falder om i græsset med en
puls på 360. Rebet bliver gjort fast og
Mikkel jumarer op. Det er begyndt at
trække op til regn, og ude i øst står den
flotteste hele regnbue man kan tænke sig.
Det er så betagende at vi kalder ruten
Rainbow Worrier A3. Da Mikkel er
kommet op, skubber jeg lidt til den sidste
blok jeg hookede i. Der resulterer i at den
og halvdelen af ruten ramler ned og
lægger brombærkrattet i bunden ned. På
vejen ned begynder det at regne og da vi
skal til at gå op fra bruddet, er det atter
mørkt og vi tåger rundt mellem de store
blokke uden at kunne se noget. Mikkel
finder sin cykel på taget af en seks meter
høj gummiged. Det er stenhuggeren Rikki
Klipperotte der har været på spil. "Fed
joke hva?” lyder det fra Mikkel, mens
han knokler med at få sin cykel sikkert
ned igen. Vi slutter klatreturen med den
obligatoriske burger på torvet, inden jeg
tager færgen tilbage.




![page15.jpg](/1996/DB-1996-6/page15.jpg)
Boulderama

Moses Løvstad

For nogen tid siden læste jeg en gammel
artikel om bouldering på Kullen. Det fik
mig til at tænke på den bornholmske
boulderkult. En lille gruppe subsistens-
løse, rødvinsdrikkende, unge, potentielle
kriminelle klatrere. Der siden starten af
halvfemserne har hærget øen, og sneget
sig rundt med frikker og chalkbag, som
de kalder deres klatresko og kalkpose.
De er blevet set rundt om på klipperne i
de mærkeligste gevanter; læderjakker,
o'neil surftøj, hiphop bukser og deres
gamle slidte uldundertrøjer. På knallert,
cykel eller til tider i en gammel mudret
Lada Niva (den er dog for nylig afgået
ved døden) har de granithungrende
bouldere udforsket alle ender af øen i
deres utrættelige søgen efter tynde riss,
overhæng og andre problemer. Denne
eventyrlige nysgerrighed har bragt dem i
mange farlige og til tider ubehagelige
situationer, men de har som regel klaret
ærterne og kommet i byen med Keld og
alle de andre. Men takket være disse
helte, for det må man sige de er, er der
blevet opdaget en mængde gode boulder-
problemer rundt langs kysten. Lille Per,
der har det med at snige sig rundt på sin
fars knallert efter mørkets frembrud, har
fundet "den ensomme klippe”, der ligger
ca. 500 meter nord for Årdale. En lille
kompakt væg, lige i strandkanten, med en
masse muligheder. Blandt andet No skills
required og En flad fornemmelse. Lille
Per har tilbragt flere somre med at cruise
op og ned af kysten mellem Gudhjem og
Svaneke. Han har været særlig aktiv i
Ybnasted-området der ligger lige syd for

Rankløve. Hvor han sammen med Det
snigende uldtæppe har lavet ruter som
Ugly pigs remain silent after death,
Yakikado og Prey the Lord. De to har
også opdaget området "South Central”
(Gudhjem) hvor der vildt godt at boulde.
Der er en sydvendt væg (grafittivæggen),
lige syd for den store havn, med et godt
overhæng og nogle fine boulders. Flere af
dem er så høje at man måske har lyst til
et topreb i starten. Her er ligger Softice-
pigen, Big-bad-beach-boys (der går op
gennem overhænget) og I'm fat but
you're bad. Længst nede ved vandet
ligger en stejl og glat væg, der klart kan
anbefales. Man kan også traversere ned
(eller op) langs væggen - det er fint til
opvarmning. Et anden og god travers er
Down to the waterline der ligger 500
meter længere mod syd i en lille bugt.
Man traversere fra højre mod venstre, jo
længere man kommer jo sværere bliver
det. Falder man af, som Murbrokken
engang gjorde, falder man bare en tur i
baljen, og så er der sikkert vild jubel.
Omkring en km. syd for Gudhjem ligger
Sletten Camping lige ned til vandet. På
standen står en stor blok der er fin at
klatre rundt om. Murbrokken og hans
storsavlende lillebror har klatret meget
nord for Gudhjem hvor man finder højere
udfordringer, både lette og svære. Og så
er der jo Helligdommen. Nååårrhh nej,
det sagde jeg ikke. Sandvig mente jeg.
Bag Solhøj Ferielejligheder finder man
nogen fine klipper; det er Lars” klipper.
Det er ikke for sjov jeg siger det. Han er
nemlig uden tvivl den mest sagnom-

15




![page16.jpg](/1996/DB-1996-6/page16.jpg)
spundne person på den bornholmske
boulderscene (og den der nyder mest
respekt hos de lokale rockere,
Knakkerna). Han er blandt andet opfinder
af Kandanger-movet (teknik hvor man
bruger hånden til at flytte fødderne med)
og så vidt jeg ved den første til at soloc
Hammercracket. Han var jo aldrig
faldet. så hvorfor ik'. På Hammeren er
der også godt. Nærmere betegnet lige
neden for fyret til venstre (sydpå ca. 700
m.). Her står klipperne lige op af græsset
og er op til fire meters højde. Et sydvest-
vendt diedre med et superb handjam er
områdets klassiker /f 1. Et andet problem
er en lille rund klump granit, også kendt
som Almers Mareridt, der løses uden at
bruge hænderne. Et af boulderne har til
og med sneget sig ind i føreren "50
Udvalgte ruter på Bornholm”, nemlig
Kort og Godt. De er efter min mening
kort og godt hæslig. Lige oven for
Hammerhavn ligger en stejl rød væg med
nogle svære bevægelser. Neden for
Hammershus, som de fleste nok har hørt
om, ligger Løvehovederne. Flotte men

Foto: Moses Løvstad
16

utilgængelige det meste af året. Her
lavede to unge bornholmere et stort
pionerarbejde (ved hjælp af en
gummibåd) og etablerede Operation
ørkenstorm og Ren pukklepiste. Det var
fluen og hans tro følgesvend med
fornemmelser for sten, Rikki. Også Vang
har været velbesøgt af kulten, der her har
konkurreret om flaskevis af rødvin, der
tilfaldt den der først løste et givent
problem. Blandt andet kan nævnes
traversen rundt om Krogeduren (den
fritstående klippe) der bliver kaldt Roden
rundt. Andre steder på Bornholm hvor
der er gode boulders er syd for Jons
Kapel, Listed, Majdalen, Sandkås og en
række mindre stenbrud på sydlandet….
Om vinteren går de fleste af dem i dvale,
selv kalder de det skole, mans andre
drager ud i den vide verden for at lede
efter sne. Men når Café Klint (climbers
hangout i Gudhjem) igen åbner og solen
vender tilbage, gør vores helte det også.
Så må man igen til at passe på
fartdjævlene i trafikken og holde
teenagepiger i husarrest.

Murbrokken på diedren på Hammeren.




![page17.jpg](/1996/DB-1996-6/page17.jpg)
Kursus IV.

Lars Billekop (med tak til Romsdals Budstikke, Molde).

Nej, jeg beklager. I denne artikel forlader
jeg fiktionens verden. Jeg er træt af at
blive skældt ud af læsere, der enten
påstår at det som jeg skriver er vildt
overdrevet: "Sådan foregår det slet ikke
hos os ! Det er de andres kurser der er
sådan !” Eller som meddeler mig, at
virkelighedens verden langt overgår, hvad
jeg kan finde på at skrive. Så jeg vender
tilbage til realiteterne. Dels til noget af
det, som jeg har lært på de is- og
klatrekurser, som jeg har været på; i
Norge og på Kullen, deraf overskriften.
Dels til den serie om bemærkelses-
værdige ulykker, som nærværende
medlemsblad kører. Og dels til en
oplevelse fra 1977, som fandt sin
afslutning i september i år.

I juli 1977 kørte ægteparret Anna og
Carlo Musso fra Vicenza i Norditalien til
Romsdalen i Norge. De havde erfaring fra
Alperne; de havde reb og isøkser med
sig, de boede i et lille telt oven på deres
Renault 4 Safari, og de fandt frem til
Trollstigveien mellem Åndalsnes og Vall-
dal og parkerede på toppen af den i et ret
vildt og ikke særlig besøgt fjeldområde
med masser af alpine turmuligheder. I
1985 havde DB alternativt træf i
nærheden.

8.juli 77 var min daværende kæreste og
Jeg på Finnan, den højeste top i området.
Den ligger som midtpunktet i en hestesko
med enderne mod syd og med is i midten;
en rigtig botn-bræ. Vi gik op af
bjergsiden til venstre for Finnanbræen og
kom efter en kort klatretur op på den
vestlige grat, som vi fulgte til toppen.
Undervejs blev vi opmærksomme på to

sæt fodspor nede på bræen. Denne var
delvis snedækket, men hist og her åbnede
sprækkerne sig. Sporene gik i sik-sak
opefter mellem dem, ofte næsten parallelt
med dem og lignede en opskrift på
selvmord. Jeg har lært, at (dynamisk)
bevægelse på klippe eller gletscher
kræver en statisk sikring, når man er
bundet i et tov. Kun undtaget, at hvis man
på let gletschervandring er flere sammen i
tovet, så kan man bevæge sig samtidig
uden statisk sikring, men i stramt tov. Og
bevæger man sig på ren is, kan man jo se,
hvad der er nødvendigt. I alle andre
tilfælde skal der sikres.

Vi har alle set folk, der burde vide bedre,
gå over snedækkede gletschere bundet
sammen to og to. Både i og udenfor
trådte spor, både nordpå og i Alperne.
Selvom der har gået folk før, bliver
snelaget tyndere for hver dag; én skal
være den første til at træde igennem til en
mulig uhyggelig død, klemt sammen
mellem isvægge eller suget ned af
smeltevand efterfulgt af endnu én med en
unyttig isøkse i hånden. Det er kun de
færreste, der kan holde makkeren der
styrter; istedet får man nogle sekunder til
at tænke over tovets længde og sit liv i,
mens man trækkes med ned.…..Nok lader
den franske forfatter Daudet sin helt
Tartarin på vej til Mont Blanc deklamere,
at når han binder sig ind i et reb, så er det
for at kunne dø sammen med sin
makker:”….c”était comme un engagement
d'honneur de vivre ou de mourir
ensemble.” Men jeg vil godt
argumentere for, at man bruger tid på at
sikre - og redder livet for sig selv og sm

17




![page18.jpg](/1996/DB-1996-6/page18.jpg)
partner! Tilbage på Finnan tog vi nogle
billeder af sporene for det pædagogiske
eksempels skyld - for fremvisning til
skræk og advarsel. Vi overvejede at
forfølge sagen; men da vi så kom til
toppen og fandt spor dér, gik vi ud fra, at
de stammede fra de samme folk, der
følgelig måtte være klatret op af
botnvæggen.

Om natten skiftede vejret. Vi kørte
sydover og hørte ingen nyheder de næste
uger.

Om aftenen 10. juli slog personalet på
Trollstigen Fjellstue alarm. En bil på
italienske plader med telt på taget havde
stået forladt i flere dage på en afkørsel i
nærheden. En eftersøgning blev sat i
gang, men forgæves. Vejret var elendigt
med stærk blæst og nedbør, mest som
sne.

Tilsidst fandt man under den nyfaldne sne
på bræen de samme fodspor, som vi

18

havde set og senere kunne berette til
myndighederne om. Men ægteparret
Musso fandt man ikke.

Ikke før 17. september 1996.

At klatre rundt i et ensomt isfald og
pludselig møde en velbevaret Carlo
Musso ragende ud af isen med Anna
Musso liggende ved siden af må høre til
de oplevelser, som man gerne undværer.
Billedet i den lokale avis var ihvertfald
rigeligt til mig. Een ting trøstede mig: at
de viste sig at være døde dagen før, at vi
så sporene efter dem. Vi havde ikke
kunnet redde deres liv.

Jeg synes, at det er meget fint, at folk går
på kursus og lærer at sikre. Det er
beklageligt, at DB ikke længere afholder
styrttests. De indeholdt ellers nogle solide
moraler for dem, der tror, at de uden
videre kan holde et styrt.

Foto: Nils Jarle Hjelme i
Romsdals Budstikke
19/9-96.

Carlo Musso i bræfaldet;
redningsmandskab til
venstre,




![page19.jpg](/1996/DB-1996-6/page19.jpg)
Foto: Ulla Thymann Sprækker på Finnanbræen, Kongen og Dronninga i bag-
grunden. Fodsporene går først over snebroen i billedets
forgrund og svinger derefter skarpt mod højre.

19




![page20.jpg](/1996/DB-1996-6/page20.jpg)
MIA-træningskursus, Wales

august 1996

Jakob Rømer Barfod og Jens Ulrik Jensen

Den danske klatre instruktør uddannelse,
"Autoriseret Klippeklatreinstruktør" er
omsider etableret. Der har været afholdt
to eksaminer og en tredje er på vej. Så
langt så godt, men der er stadig væk en
del momenter som kan forbedres. For
øjeblikket er der særligt fokus på tre
emner;
+ Den tekniske standard
+ Sammenhæng mellem træning og
eksamination
+ Eksamensformen.
Undertegnede blev af DB udsendt til
Wales for at studere det britiske
instruktørsystem nærmere. BMC udbyder
en vifte af uddannelser, hvor Mountain
Leader (ML) er langt den mest almin-
delige. Har man taget ML, kan man i
princippet følge tre veje, nemlig mod
britisk guide, mod international guide
eller mod Mountain Instructor Award
(MIA).
Guideuddannelserne er relativt alvorlige
(intensive) og langvarige, medens MIA
og overbygningen Mountain Instructor
Certificate (MIC) kan tages på 2 gange 2
år. I det britiske system skelnes skarpt
mellem at være ansvarlig for toprebning
og at instruere i føring. Til brug for
toprebsledere er der for nyligt indført den
kortvarige uddannelse Single Pitch, som
kan tages på ca. 1 år, idet
træningsweekend og eksamensweekend
skal være adskilt af et års
erfaringsindhentning.

20

Da DB's AK-uddannelse retter sig mod
instruktion i ruteføring, var det mest
relevant for DB at sende os på et MIA
træningskursus. Kurset havde en varighed
af 9 dage og blev afholdt på Plas Y
Brenin, et nationalt klatreinstruktørcenter
i Wales. En stor del af kurset var
specialundervisning med vores super
professionelle kursusleder Olly Sanders
(MIA,MIC). Olly har et længere register
af hårrejsende præstationer, han er i
sandhed et hot shot- og en øldrikker af
Guds nåde.

Over halvdelen af kurset var koncentreret
om teknisk rebarbejde, fx. standpladser,
redningsmanøvrer, fiksreb etc., medens
resten var lektioner i navigering, short
roping, gruppe oplevelsesture,
fabriksbesøg (DMM) m.m.

9 dages undervisning og praktik lyder af
meget- og det er det også! Interesserede
kan rekvirere den tekniske rapport over
besøget hos Peter Harremåes, i rapporten
kan man læse en del om hvordan tingene

gøres i BMC regi.
Lad det være slået fast, at AK-
uddannelsens tekniske niveau ligger

meget tæt på MIA. I AK-uddannelsen
lærer man samme værktøjer og burde
således i princippet kunne løse de samme
situationer som en MIA. Den store
forskel mellem AK og MIA ligger i at
MIA er meget bredere og direkte sigter
på at uddanne professionelle, hvilket bla.
ses af at man konsekvent kalder
elever/kursister for klienter.




![page21.jpg](/1996/DB-1996-6/page21.jpg)
Foto: Jens Ulrik Jensen Jacob Barfod på Iceicgle E2, 5b, Goggarth.

21





![page22.jpg](/1996/DB-1996-6/page22.jpg)
MIA uddannelsen er opbygget som et 9

dages træningskursus, et års
færdighedstræning og en femdages

eksamen. BMC lægger stor vægt på at
hver enkelt aspirant får en individuel
vurdering efter træningskurset, og at
denne evaluering leder til en klart
defineret aktionsplan. Erfaringsmæssigt
giver en grundig evaluering i hvert enkelt
moment af uddannelsen en meget større
beståelsesprocent og i øvrigt et mere
ensartet instruktørkorps. Der hersker
næppe nogen tvivl om, at man i Danmark
skal stræbe mod en bedre sammenhæng
mellem teoriaftener, træningsweekend og
eksamen.

Vi så desværre ikke nogen MIA-
eksamen, men diskuterede alligevel
formen intensivt med fire forskellige
eksaminatorer. Det er vores indtryk, at

Foto: Jens Ulrik Jensen

22

den situationsorienterede eksamen er den
altovervejende form for MIA's. I DK har
vi det såkaldte postsystem, hvor
aspiranten får en opgave, fx. konstruktion
af et nedsænkbart abseilanker. I MIA vil
man ofte få en situation til løsning, fx. en
kursist som er faldet på en travers og ikke
kan komme tilbage. Briterne mener denne
eksamensform giver et mere alsidigt
billede af aspiranten. Problemet er, set fra
dansk side, at denne form er mere
tidskrævende og at det næppe kan opnås
at alle aspiranter eksamineres i sammen
pensum. Vi mener det er nødvendigt at
diskutere eksamensformen blandt danske
AK'ere.

Det var spændende, inspirerende og
lærerigt at være på kurset. Det er vores
opfattelse, at DB vil være godt tjent med
at sende flere AK'ere ud på studietur.

»Short roping« øvelse.




![page23.jpg](/1996/DB-1996-6/page23.jpg)
Den Danske Makalu
Ekspedition 1997

Per Bager

I efteråret 97 er vi en gruppe erfarne
medlemmer af bjergklubben, som vil
bestige verdens 5. højeste bjerg Makalu
(8.463 m.) fra nordsiden (normalvejen).
Ruten fører tæt forbi Makau I
(Kangchungtse) på 7.640 meter, som det
også er hensigten at bestige. Så med en
planlagt akklimatiseringsbestigning af det
6.850 meter høje Chago kan man med lidt
held vende hjem med en 6-, 7- og 8-
tusinder (og hvad man ellers har lyst til at
lave af 4- og 5-tusinder under
indmarchen).

Makalu ligger i en af de mest øde egne af
Nepal (Kumbhakarna Himal), 1% uges
vandring fra civilisationen, 180km borte i
Tumlingtar. Den sidste del af indmarchen
foregår op gennem Barundalen, der er
ubeboet med en storslået og uberørt
natur. Der er knap nok stier, hvorfor der
kun har været meget få vesterlændinge.

Indtransporten af mad og udstyr vil ske
vha. 50-60 bærere og kommer til at
foregå i samarbejde med Grace Tours,
som også arrangerer et 3 ugers trek
(flyves hjem med helikopter) og et 5
ugers trek til Makalu Base Camp (4.823
m.).

I 1955 blev Makalu besteget første gang
af en fransk ekspedition og siden har
bjerget været besteget af godt 100

personer. Det er endnu ikke lykkedes
nogle skandinaver at bestige Makalu.

Vi er følgende deltagere: Per Lyhne, Erik
Storm, Søren Carlsen, Henning Beck
(læge), Jan Elleby (deputyleder), Michael
K. Jørgensen (klatreleder) og Per Bager
(ekspeditionsleder), desuden er en
ottende deltager ved at søge orlov fra sit
arbejde. Af sikkerhedsmæssige grunde er
der også hyret 2 højdesherpaer til
ekspeditionen.

Lejrene bliver antagelig: BC i 4800 m ved
kanten af Barun Glacier, ABC i 5400 m
ved Chago Glacier, Cl i 6200 m, C2i
6800 m, begge på Chago Glacier; herefter
starter den svære del af klatringen som vil
blive teknisk krævende mixet klatring
(klippe, is og sne) før vi når op i C3 i
7400 m (sadlen mellem Makalu I og I).
Herefter kommer let klatring op til C4 i
7800, hvorefter der igen kommer teknisk
krævende mixet klatring til toppen.
Bestigningen vil blive gennemført uden
brug af kunstig ilt.

Da det er et stort og kostbart projekt (vi
har udgifter for små 400.000 kr.), vil vi
være taknemmelige for enhver hjælp med
sponsor dækning; allerede nu er bl.a.
Dan-Cake inde som sponsor.

Foto midterside — Makalu I og II

23




![page24.jpg](/1996/DB-1996-6/page24.jpg)




![page25.jpg](/1996/DB-1996-6/page25.jpg)




![page26.jpg](/1996/DB-1996-6/page26.jpg)
Sidste nyt fra KK

Lang tid er gået og nu kommer der nyt fra KK!

KK's bestyrelse er blevet omdannet. Ud er trådt Michael R. Bergmann og Rasmus Lund
Jensen. Bestyrelsen består herefter af :

e Henrik Spanggård

e Jesper Breum

e Hakon Jensen

e Peter Schjøtt (Kontaktperson for betyrelsen)

Væggen er blevet udbygget på Sundholm, så der er flere ruter at klatre!! Der er blevet
udbygget ved siden af boulderen (man kan endda starte en af ruterne ved hjælp af
boulderen) hen imod endevæggens dør. Fint arbejde er det blevet. Benyt jer af
muligheden for lidt vintertræning til de lange lyse aftener i Sydfrankrig og Italien. Lidt
god form skader jo ikke ligefrem!!

Vi har haft fornøjelsen af at Thøger Vilstrup har passet væggen på Sundholm en tid. Det
gør han ikke længere! Han er er i Frankrig - nogen har det godt. Vagterne har derfor atter
overtaget opsynet af væggen og klatrerne. Hvis du går med en hemmelig drøm om at
blive klatrevagt, kontakt da Peter Torngaard.

Der er en p.t. en rutebygningskonkurrence på klatrevæggen på Sundholm. Lav den
bedste rute i en bestemt kategori, f.eks. en 5. grad, og vind en præmie. Kom og lav en
rute (også efter at konkurrencen er slut) og giv os andre chancen for at klatre på dit
mesterværk. Vagterne giver gerne gode råd om rutebygning hvis du har spørgsmål.

Der er startet vagtkurser på klatrevæggen. Væggen bliver derfor lukket, når der er behov
for ro til eksaminationen. Vi er i øjeblikket ved at finde ud af hvornår eksaminationerne
skal foregå. Når vi ved det, bliver der hængt besked op på klatrevæggen.

Vi har i bestyrelsen snakket om hvilke nye tiltag vi skal lave på klatrevæggen og for
KK's medlemmer. Har du gode ideer vil vi meget gerne have dem i bestyrelsen. Hold dig
ikke tilbage, også selv om det ikke er noget vi har prøvet før.

Med venlige klatrehilsner
På bestyrelsens vegne

Peter Schjøtt
pusØdsirius.dk

26




![page27.jpg](/1996/DB-1996-6/page27.jpg)
Historien om
Helligdomsklipperne

Jakob Rømer Barfod

Dette er en lang artikel som nogle utvivlsomt vil finde for lang og ret kedelig. Den
handler også om en meget kedelig sag. Ikke desto mindre er den værd at læse, idet den
handler om noget af det helligste i livet - nemlig retten til, under ansvar, frit at klatre,
hvor vi vil.

Jeg vil nedenfor kort redegøre for hovedtrækkene i sagens faktiske forløb, og fald nu
ikke i søvn, før du har læst artiklen færdig!

Alle og enhver har aktindsigt i sagen jf. Lov om Offentlighed i Forvaltningen, og de
forskellige nævnte skrivelser finder du i notehenvisningen.

I april måned 1991(se note 1) sendte Christian Almer i Dansk Bjergklubs navn et brev til
Danmarks Naturfredningsforening, hvori man ansøgte om tilladelse til at afholde
kommercielle klatrekurser på Helligdomsklipperne for turister. Dette brev blev
startskuddet til en langvarig strid mellem bl.a. klatrere og Danmarks Naturfond og
Danmarks  Naturfredningsforening. Denne strid er mu endelig endt for
Helligdomsklippernes vedkommende, idet klatrerne har set sig nødsaget til at opgive
sagen af økonomiske årsager.

Siden april måned 1991 og frem til 27 juni 1995 (se note 2) gnistrede luften på Bornholm
med mere eller mindre fantasifulde breve mellem "Dansk Bjergklub" og Danmarks
Naturfredningsforening, herunder også med breve, der med rette kan betegnes som
dokumentfalsk(se note 3). Tonen i al denne brevudveksling var til tider ikke altid lige
hensigtsmæssig, og har utvivlsomt efterladt det indtryk, at klatrere generelt var en race af
udisciplinerede, konfliktopsøgende, provokerende, ulydige og halvsjuskede 60'er
flippere, der levede af mågeæg, og røg alle planter de måtte møde under deres
bestigninger af de meget følsomme bornholmske klippearter.

Konflikten tog en afgørende vending 1 juli 1994(se note 4), da Fredningsnævnet for
Bomholms Amts Fredningskreds forbød klippeklatring på Helligdomsklipperne, idet
ejeren (Naturfonden) dog kunne give særskilte tilladelser. Begrundelsen var, at man anså
klippeklatring for at være i strid med gældende servitutter, og i øvrigt ødelagde
turisternes oplevelse af klippernes monumentale virkning.

Denne afgørelse blev bl.a. anket af Dansk Bjergklub og 26 juni 1995(se note 2) afsagde
Naturklagenævnet deres dom. Denne blev afsagt af 7 af nævnets 10 medlemmer, og
skærpede den tidligere dom, idet man nu anså klippeklatring for at være direkte skadelig
for naturen, og man fratog endvidere ejeren muligheden for at give særskilte tilladelser.
Denne afgørelse var endelig, og kunne kun indbringes for domstolene(Østre Landsret)
inden for 6 måneder, såfremt rigtigheden i afgørelsen skulle afprøves.

I oktober måned 1995 besluttede bestyrelsen i Dansk Bjergklub ikke at anlægge en
sådan retssag. Bestyrelsen vurderede, at der var ringe udsigt til at vinde en sådan sag.

27




![page28.jpg](/1996/DB-1996-6/page28.jpg)
Desuden blev klubben af sin væsentligste samrbejdspartner Friluftsrådet opfordret til
ikke at anlægge retssag af mere politiske grunde. Klubben udbad sig dog om en
uddybende forklaring om afgørelsen fra Naturklagenævnet. En henvendelse som
Naturklagenævnet ikke har ønsket at besvare. Klubben har derfor anmodet Folketingets
ombudsmand om, at vurdere om dette afslag er i overenstemmelse med
forvaltningslovens bestemmelser om begrundelse for trufne afgørelser. Der afventes
fortsat svar herpå.

Dette var jo klart utilfredsstillende for nogle medlemmer af Dansk Bjergklub - specielt os
på Bornholm naturligvis.

Den 16 december 1995, 10 dage inden ankefristens udløb, stævnede Bornholms
Klatreklub således Naturklagenævnet, og indbragte derved sagen for domstolene. Denne
stævning var betinget af, at Bornholms Klatreklub blev bevilget fri proces, som
Bornholms Klatreklub havde ansøgt ved Civilretsdirektoratet. Bornholms Klatreklub er
en lille klub på ca. 25 medlemmer, som bl.a. opstod som en direkte konsekvens af sagen
om Helligdomsklipperne, og denne lille klub havde naturligvis ikke økonomisk grundlag
for at slæbe Naturklagenævnet i retten. Derudover var medlemmerne af Bornholms
Klatreklub heller ikke interesseret i at anvende deres egen personlige indkomst på en
sådan retssag.

Den 24 maj 1996(se note 5) fik Bornholms Klatreklub afslag på deres ansøgning om fri
proces. Begrundelsen var, at man i Civilretsdirektoratet anså, at Bornholms Klatreklubs
medlemmer i fællesskab ville kunne bære de omkostninger, der ville være forbundet med
retssagen.

Samme dag så Bornholms Klatreklub sig således nødsaget til at kaste håndklædet i
ringen, og dermed bede Østre Landsret og Naturklagenævnet om at standse al videre
sagsbehandling af sagen. Det var naturligvis sorgmodigt, men der var intet mere vi i
Bornholms Klatreklub kunne gøre, da der ikke var flere ankeinstanser.

Det har alt i alt været en rigtig trist, meget tidskrævende og langvarig sag, der nu
(endelig!) er afsluttet. Det er nu uigenkaldeligt slut med at klatre på Helligdomsklipperne
uden derved at foretage en "kriminel" handling. (Se venligst note 6).

Det er min vurdering, at denne sag helt klart har gavnet Danmarks
Naturfredningsforening og andre interesseorganisationer, idet man nu uimodsagt har det
sort på hvidt, at klatring skader naturen. Derved står de godt stillet i de kommende sager
om forbud mod klippeklatring. Et forbud mod klippeklatring i Vang-området på
Bornholm er således nu den næste sag, der er rundt om hjørnet(se note 7). Her har
Danmarks Naturfredningsforening, Miljøministeriet og Superfos indstillet til
Naturklagenævnet, at al klippeklatring i Vang skal forbydes. Sagen er nu til høring hos
bl.a. Dansk Bjergklub og Bornholms Klatreklub, og sagbehandlingen vil utvivlsomt tage
lang tid, og resultatet kan vi kun frygte.

Hvad har vi så lært af denne sag ? Tja, det vil jeg kunne skrive meget om, men jeg vil
blot minde om, at verden er i forandring, og tingene går meget stærkt nu om dage.
Selvom det idag ser positivt ud på Kullen i Sverige m.h.t. fredning, så mener jeg ikke, at
man kan afvise, at man måske om 5 eller 10 år vil få gevaldige problemer der. Måske et
totalforbud i takt med, at flere og flere vil klatre der. Får vi nogensinde et sådant på
Kullen, så er der nok ingen tvivl om, at medlemmer af Dansk Bjergklub vil søge til

28




![page29.jpg](/1996/DB-1996-6/page29.jpg)
Bornholm engang imellem for, trods alt, at få klatret lidt på klippe. Det vil så måske
være for sent, da vi allerede er godt i gang med at få presset fredninger ned over
hovederne.

Men fortvivl ikke. Der findes masser af klatrevægge i Danmark, og der er sikkert fortsat
masser af penge til at bygge nye for.

Notehenvisning:

Note I:

"Dansk Bjergklubs” skrivelse af 22/4-91 til Danmarks Naturfredningsforening,
underskrevet af Christian Almer.

Note 2:

Naturklagenævnets skrivelse af 26/6-95, j.nr. 151/400-0001.

Note 3:

"Dansk Bjergklubs" skrivelse af 24/2-93 til Teknisk Forvaltning, Bormholms Amt,
underskrevet af Christian Almer.

Note 4:

Fredningsnævnets for Bornholms Amts Fredningskreds skrivelse af 1/7-94, sag nr.
64/1992.

Note 5:

Civilretsdirektoratets skrivelse af 23/5-96, j.nr. 1995-803- 5377.

Note 6:

Afgørelsen om forbuddet mod klatring på Helligdomsklipperne er taget på grundlag af to
deklarationer fra starten af dette århundrede(tinglyst 9 april 1913 og 2 oktober 1918).
Disse deklarationer freder dele af Helligdomsklipperne, og disse dele er i deklarationerne
anført med matrikelnumre.

En nærmere granskning af disse matrikelnumre viser imidlertid, at det kun er en del af
Helligdomsklipperne, der rent faktisk er omfattet af forbuddet - selvom det helt klart er
den mest interessante del, der er forbudt at klatre på.

Den anden del ejes også af Naturfonden, men er altså ikke omfattet af deklarationerne,
hvorfor reglerne om klatring her, skal findes i naturbeskyttelsesloven. Og her står
faktisk, at så længe man ikke laver direkte "ballade", og der kun er tale om kortvarigt
ophold, så må alle færdes i området. (Dette gælder naturligvis ikke organiserede og
kommercielle arrangementer, hvor andre regler stadig er gældende.

Det vil i realiteten betyde, at såfremt man klatrer i det område, der ikke er indbefattet i
deklarationerne, så har man faktisk rent mel i posen.

Og dette område er "Fra og med lyseklippen (pillaren lige nedenfor Bornholmerpladsen)
og sydøst over mod Gudhjem by”.

Note 7:

Naturklagenævnets skrivelse af 24/5-96, j.nr. 11/400- 0002.Naturklagenævnets skrivelse af

24/5-96, j.nr. 11/400- 0002.

29




![page30.jpg](/1996/DB-1996-6/page30.jpg)
En værdig mester

Moses Løvstad

Allerede længe inden det 2. Officielle nordiske mesterskab skulle løbe af stabelen, var der
blæst om arrangementet. Det havde længe været planlagt at det skulle finde sted på Sundholm.
Men sidst på sommeren skrev det danske landshold til Sportsklatreforbundet og meddelte at de
ikke ville klatre på Sundholm, men kun i Skælskør. Skælskør klatreklub, der i forvejen skulle
afholde DM, accepterede udfordringen og gik i gang med forberedelserne.

Jeg ankom fredag aften og kunne hurtigt konstatere at de var her alle sammen. Favoritterne
altså, lige med undtagelse af den forsvarede nordiske mester Gry Hansen (N), der var skadet.
Da jeg var ved at komme mig over at have set alle notabiliteterne blev vi sikringsfolk kaldt
sammen for at møde rutebyggeren. Ind af døren kom Robyn Erbesfield, flere gange
verdensmester og træner for det franske landshold. Hun fortalte os om dynamisk bundsikring
mens hun energisk sprang rundt på gulvet.

Lørdag morgen startede showet. Først var det mændenes åbne afdeling med de fem bedste fra
hvert land og de resterende mandlige klatrere. Der var spænding lige fra starten da Lars
Terjesen (N) lagde ud præcis kl. 10. Han endte ude i taget øverst på ruten der var graderet 7c.
Der var 45 som kæmpede om de 18 pladser i semifinalen. Deriblandt 12 danskere, som ikke
fik den hjemmebane-opbakning de fortjente. Den 5. klatrer var min store helt Robert
Caspersen (N), der som den eneste skandinav har klatret 8a+ onsight. Han kom langt i taget og
udviste total kontrol og elegance. Den næste af favoritterne var Islændingen Bjørn Baldurson
der blev nr. 3 sidste år. Uheldigvis smuttede hans fødder og han gik af halvvejs. Efter den
svenske cupvinder Henrik Bolander, der faldt af lige under taget, kom den stooooore Thøger.
Han nåede et markant blåt underhåndsgreb, stod stille et øjeblik og røg af. Selv mente han at
det skyldtes, at han ikke havde læst ruten godt nok. Den forsvarene mester Martin Reimers
viste sin kanon-styrke ved at klatre til andet sidste greb. Grebet hvor Thøger faldt af fik
hurtigt øgenavnet "Danskadådaran”. Her faldt; Martin Pedersen, Christian Illum, Lars Mygdal,
Niklas Fuad og Anders Koed i kamp for fædrelandet. Pål Reiten var også tæt på at toppe, men
blev henvist til en foreløbig 3. plads efter sine landsmænd Reimers og Caspersen. Efter dem
kom den unge finne Tomi Nytorp der fik en 2. plads ved de finske mesterskaber. Kun to
danskere klarede "Danskadådaran”. Det var Thomas Rosenberg og Flemming Rasmussen, der
samtidig var de to eneste danskere der gik videre. Thomas med en flot 10. plads og Flemming
med-enden-i-vandskorpen som nr. 18. Bjårn Baldurson måtte skuffet nøjes med en 19. plads
og se sig ude af konkurrencen. Den tidligere norske mester Håkon Hansen sneg sig lige ind
foran Flemming og kom med i ind varmen. Nederst på resultatlisten var det danske "hold-
lukker-og-slukker”; Michael Grundwald, Peter Harremoés, Brian Christensen og Henrik Toft
Pedersen.

Men nu kom vores danske trumf-kort; Sarah Balle. Troede vi, for hun dukkede nemlig slet
ikke op. I stedet måtte vi heppe på de udenlandske deltagere. Nu da Gry Hansen var ude af
billedet havde de svenske piger frit slag. Vinderen af den svenske cup Anita Rosten, den
svenske mester Ingela Nilsson og Jenny Førander, der blev nr. 4 sidste år, toppede alle på
ruten der var 7a med nogle svære travers-passager. Kvindernes adgangskrav til semifinalen var
en placering blandt de 12 bedste ud af 16 totalt.

Ved festmiddagen om aftenen talte jeg med flere af de bedste nordmænd. De sagde
samstemmende at de da hellere ville have klatret på Sundholm. Både p.g.a. den gode stemning

30




![page31.jpg](/1996/DB-1996-6/page31.jpg)
og fordi krydsfiner er ens for alle. Tilskuerspørgsmålet syntes de ikke var noget problem, da
der jo alligevel ikke var så mange tilskuere. Martin Reimers ville hellere have klatret et
vedvarende overhæng frem for et let overhæng i starten og et tag i toppen. Men i det store hele
var de tilfredse med arrangementet, bort set fra at deres opvarmningsboulder var for dårlig.
Midt i desserten var der opbrud, det var Håkon Hansen og Pål Reiten der skulle ud og
løbetræne. Og jeg som troede at Thøger var seriøs. Efter middagen kom Ole Brudsø og Jan
Bønding med julelys i øjnene. Ikke fordi de havde læst Birthe Kjærs julesektion i Familie
Journalen, men fordi de havde købt "Danskadådaran” til evigt eje for Bjergklubben. Se den i
Valdemarsgade!

Søndag morgen klokken otte startede kvindernes semifinale. Udover de svenske favoritter
toppede også Anne Pietila (SF), Linn Karin Stendal (N) og, som jeg havde forventet, det
norske muskelbundt Helene Lazlo. Tidsplanen gik sig en tur fordi så mange toppede eller kom
langt på ruten der var 7a+.

Da herrenes semifinale kom i gang, efter Tutebygningen, var det en flot gentagelse af lørdagens
præstationer. Dog klatrede Håkon Hansen, der var utilfreds med sin foreløbige 17. plads,
meget mere overbevisende i denne runde. Rutebyggeren fra DM Linus Kron (S), der må siges
at kende væggen ud og ind, faldt tidligt af. Hverken Thomas eller Flemming gik videre.
Ærgerligt, Ærgerligt !.

Efter middag kom der mere gang i den, med flere tilskuere, journalister og et kamarahold fra
TV2-øst, med Kim Sejberg som kommentator. Dog syntes jeg det var pinligt at der var mere
gang i de 20 medbragte finske tilskuere end i de 50-100 danskere der kun var kommet for at se
finalen. Kvindernes finale var fantastisk. Ruten var 7b+ og gik for første gang, for kvindernes
vedkommende, ud i taget. Det blev som ventet de tre svenske piger der løb af med sejren.
Nordisk mester 1996 blev den svenske mester Ingela Nilsson fra "Team Reebok”. Efterfulgt af
Anita Rosten og Jenny Førander. Herrernes finale var ikke mindre imponerende. Håkon
Hansen kom langt ud i taget før han faldt. Trods publikums bifald var han med det samme
sikker på at den ikke ville holde. "Mangelende udholdenhed” mente han. Henrik Bolander (S)
stod af tidligt. Bedre gik det for den finske gulddreng Tomi Nytorp, som mange så som favorit.
Da han kom ud i enden af taget ville jublen ingen ende tage. Pål Reiten der sad og gjorde sig
klar i transitzonen var sikker på at han var toppet. Men Tomi faldt af flere greb fra
afslutningen. I modsætning til mange af de andre deltagere så Pål Reiten hverken tvær eller
sammenbidt ud da vi gik ind over gulvet. Han smilede over hele femøren da han let og
ubesværet gik i gang med ruten der var 8a. Han nåede hurtigt taget og fortsatte ud forbi
finnens slutgreb, hvor han styrtede. Han så misfornøjet ud indtil jeg fortalte at han lå nummer
et. "Så drikker vi i flyet” råbte han over til sine landsmænd på tilskuerpladserne. Robert
Caspersen nåede lige under taget. Chris Fossli (N) kom ind på en foreløbig 3. plads, som blev
endelig da Martin Reimers meget uheldigt røg af halvvejs. Trods Roberts og Martins skuffelser
var der stor fest i den norske lejr, der virkede som en stor familie. Mens alle gik rundt og
lykønskede hinanden satte Pål sig på sejrsskamlen og ventede på præmierne. Han fik hurtigt
selskab af Tomi Nytorp og Chris Fossli der fik 2. og 3. plads. De svenske medaljepiger var
taget hjem så de kom ikke på podiet. Herefter tog Robyn Erbesfield ordet og takkede i bedste
amerikanske Oscar-stil; sine assistenter Frank og Kelly, deltagere, officials, sponsore og gud
og hver mand, inklusiv rengøringsmanden.

Men hvem er han så denne Pål Benum Reiten. Han er først og fremmest en af nordens bedste
klippeklatrere. Han har klatret 8b+, etableret den første 9- rute i Norge og lavet 2. fribestigning
af den vildt undergraderede 7. grads Trolikjerringruta på Trollvæggen. Dette er hans første
store titel inden for konkurrenceklatring og han er en værdig mester!.

31




![page32.jpg](/1996/DB-1996-6/page32.jpg)
Nordiske Mesterskaber 1996.

Lars Billekop.

Det var i weekenden den 9-10. november, at de med forståelse for de virkelige kropslige
udfoldelser drog mod den lidt afsides arena i Skelskør. Mange kom først om søndagen
kl. 10 og oplevede måtterne under den imponerende høje, men smalle væg blive fejet
rene for kridt med en kraft, som skulle brugte gladiatorer fjernes. Det viste sig at være
levn fra kvindernes semifinale, hvilken uannonceret var blevet udkæmpet mellem 8-10;
«mænd ingen adgang” stod der på et opslag. De der kom lidt efter 10 blev mødt af en
skov af oprakte mandearme i retning af Robyn Erbersfield på stilladset; hænderne
svajede hid og did, åbnede og lukkede sig om kikkerter, om imaginære greb, om sig selv.
Den anråbende stemning hos de mandlige deltagere blev yderligere understreget af en
soft begravelsesmusik, der bagfra bølgede gennem rummet.

I det gamle Rom flængede kristne jomfruers skrig luften, når løverne sønderrev dem og
borgerne jublede. I Skelskørhallen fik klatrenes intense støn, prust og fnysen luften til at
dirre, når tyngdekraften trak i dem og publikum råbte "Klip ind ! Nej ! Jo !” Visse
benstillinger mindede mere om fødselsforberedelse end om noget som helst andet; andre
kropspositurer bragte tankerne hen på de meget spetakulære stillinger, som visse vilde
folkeslag sover i.

Panikpudderet levede op til sit navn - ligesom en ryger automatisk famler efter smøger,
når hænderne er ledige, sådan dykkede de klatrende ned i panikposen bagpå, når de ikke
rigtig vidste hvad de nu skulle gøre. De nationale klakører havde en travl dag; selvom
det var de svenske (damer) og norske (mænd), der dominerede, sugede vi andre mange
interessante tilråb og udbrud på islandsk og finsk til os. Som de eneste danskere nåede
Flemming Rasmussen og Thomas Rosenberg til semifinalen, sidstnævnte endda et pænt
stykke op i den. Godt gået i det selskab. Desværre deltog ingen danske damer.

Spøg til side: Det var et flot, vellykket arrangement, sådan som jeg så det som almindelig
publikum'er. Alle blev afkrævet 50 kr. uanset fremmødetidspunktet, men blev trøstet
med at "Billetten gælder også lørdag !” Mange kritisable punkter fra afviklingen af DM
var blevet rettet; de klatrende afløste hinanden uden overflødige pauser, dommerne var
ikke uenige ret tit, og man blev faktisk oplyst om navn og nationalitet, når en ny deltager
kom ind. Irriterende var det dog, at det ikke blev nævnt, hvormange points hver enkelt
præstation blev noteret for, især når lysstofrørene i loftet gjorde det svært for tilskuerne
at se detaljerne i toppen af ruterne. Derfor er det nok en god idé at gentage, at de bedste
resultater hos henholdsvis damerne og herrerne blev:

32




![page33.jpg](/1996/DB-1996-6/page33.jpg)
Resultatliste

rdisk Mesterskab 1996 Damer

um Reiten Norge
2 Tomi Nytorp Finland
3 Chris Fossli Norge
4 Henrik Bolander Sverige
g Håkan Hansen Norge
6 Robert Caspersen Norge
7 Martin Reimers Norge
8 Henri Pøyry Finland
Juha Saatsi Finland
10 Sampo Viesilainen Finland
i Stefan Rasmussen Sverige
2 Lars Terjesen Nor
1,3 Thomas Rosenberg Danmark
14 Roger Katai Norge
15 Micke Meyer Sverige
16 "Flemming Rasmussen Danmark
17 Arni Gunnar Reynisson Island
Linus Kron "sverige
Kennet Marklund Sverige
19 | Niktas Winkler I Sverige
19 Bjørn Baldursson Island
19 Bjørn Bergmark Sverige
23 Bosse Sættare Sverige
23 Tomas Lundgren Sverige
25 Marken Tawast Finland
26 | Lauri Westling Finland
26 Roger Kaltonen Sverige
26 Daniel Engstrøm Sverige
Stefan Norman. Sverige
30 Martin Pedersen Danmark
30 Morten Josepsen Norge
30 Christian Illum Danmark
30 Lars Mygdal Danmark
30 "[Rami Lapdalainen Finland
30 Nikolas Fuad Danmark
30 [Petter From Sverige
37 Thøger Vilstrup Danmark
37 Rami Haakana Finland
Anders Koed — "Danmark
Jan Sigurd Kallhovd Norge
Antti Hyøkki T Finland
EN Michael Grundwald Danmark
En Peter Harremoés Danmark
Brian Christensen Danmark
Henrik Toft Pedersen
Ingela Nilsson
Anita Rosten
Jenny Førander Sverige
Helene Belie Lasllo Norge
Bitte Nilsson Sverige
Linn Karin Stendal Norge
"Anne Pietila | Finland
Pia Svensson Sverige
9 Tone Løken Norge
10 Eerika Lipsamen Finland
in Marte Mortensen Norge
12 Sofia Sandgren Sverige
13 Katja Saavalainen Finland
14 Pia Pylvænainen Finland
15 Liva Inle Vatne Norge
Anika Ekval ig





![page34.jpg](/1996/DB-1996-6/page34.jpg)
Århus Open 96

———E E——

For tredie år i træk blev dørene lørdag den 7. september slået op for Århus Open.

Århus Open bliver afholdt som en boulderkonkurrence. Dvs. at alle ruter enten klatres på
topreb, eller tæt på gulvet uden reb.

Forberedelserne havde været omhyggelige. Allerede 14 dage før konkurrencen blev alle
greb taget ned, så væggen kunne blive malet og friktionen forbedret. Der er ingen tvivl
om, at de 14 dage uden klatrevæg var grunden til at ÅK ikke havde nogen klatrere blandt
herrernes præmievindere!!!

Der var i år 6 ruter af forskellig sværhedsgrad, fra 7- til 8. grad UIAA gradering. Ruterne
var meget varierede og stillede store krav til både teknik og styrke. Alle 6 ruter skulle
klatres indenfor 40 minutter og deltagerne kunne forsøge ligeså mange gange der var
energi til. Top i første forsøg gav 10 point, andet forsøg 9 point, tredie forsøg 7 point og
efterfølgende forsøg 5 point.

Ruterne var forsøgt lavet således, at der allerede efter første runde var fundet en vinder.
Det lykkedes hos herrerne, men hos damerne var det nødvendigt med en finalerunde.
Dagen bød på flot og underholdende klatring, og med flere klatrere på væggen af
gangen, var der hele tiden noget at se på. Nogle lod temperamentet få frit løb, andre var
stille og sammenbidte, og atter andre tog det som en oplevelse.

Der var pæne præmier til de tre bedst placerede hos henholdsvis herrer og damer.
Præmierne var sponsoreret af Friluftsland og Spejdersport, og omfattede bl.a. et reb, en
rygsæk, en tyk uldtrøje og en pandelampe. En stor tak til vores sponsorer.

Da den officielle del af arrangementet var forbi, fortsatte dagen, traditionen tro, i Århus
festuge. Flere benyttede sig af muligheden for at opleve festugen på nærmeste hold og
rundede dermed dagen af i den helt rigtige stil!

Århus Klatreklub vil hermed gerne takke deltagere, tilskuere og ikke mindst hjælperne,
for et velfungerende arrangement. En særlig tak til Asger Vestergaard, der var ansvarlig
for arrangementet.

Vi håber at se jer alle igen til Århus Open 97. Jens Peter Neergaard

Århus open 1996 resultatliste

Plads | Damer Plads | Herrer

1 Anja Bjerremann 1 Flemming Rasmussen
2 Rikke Ishøy 2 Rasmus Lund Jensen
3 Lotte Dahl ; Robin Vickory

3 Christina Møller 14 | Brian Christensen

5 "| Christina Guldberg 5 Anders Koed

6 Malene Kongpetsak 16 Thomas Rosenberg
7 Dorthe Jensby 7 Michale Griinwald

7 SigneSeidelin 8 Niels Staun

9 Stina Hutzelsider 9 Per Juul

10 Majbritt Lienert 1 Johnny Johansen

34




![page35.jpg](/1996/DB-1996-6/page35.jpg)
Boganmeldelse

Patrik Leje og Jonas Paulsson har udgivet en udvalgsfører for Sverige. Klåttring i
Sverige.

Bogen dækker klatring over hele Sverige fra Kullen og Blekinge i syd til Luleå i Nord
ialt er der medtahet ca 450 ruter fra 16 forskellige steder. Bogen er med mange
farvebilleder primært natur og aktion-billeder. Ruterne er imodsætning til Kulle guiden
hovedsageligt illustreret med flotte tegninger af såvel klippen som selve ruterne. Af de
omtalte steder kender jeg personligt kun Kullen og i begrænset omfang Gåteborg, men
fra disse steder er der ihvertfald medtaget absolut klassiske og meget
anbefalelsesværdige ruter i alle sværhedsgrader. Forfatterne nævner selv at de har
medtaget de bedste ruter fra de fineste klatresteder i Sverige, og jeg tror dem gerne. Jeg
synes det er en flot og meget anbefalelsesværdig bog specielt for folk der gerne vil samle
appetit til klatring på nye lokaliteter i Sverige. Dette er som nævnt en udvalgsfører og
kan selvfølgeligt ikke fuldt og helt erstatte en lokal klatrefører. Måske er manglende
oplysninger om hvordan disse skaffes bogens største svaghed. Det er dog retfærdigvis
nævnt hvilke fører der dnnaer grundlag for bogen og at de i mange tilfælde er sværere at
få fat på.

Bogen kan købes ved at indsætte 290 SEK på svensk postgiro 168 34 23-6 eller ved
henvendelse i klubben. Jeg har aftalt med Jonas at vi Som en start får 25 eksemplarer ned
til salg blandt medlemmerne. Prisen kendes endnu ikke eksakt, men jeg er blevet lovet
en betydelig rabat , formentlig en udsalgspris på 150-200 DKK

Jan Bønding

Internationalt møde i Skotland
STA

BMC (British Mountaineering Council) har send en invitation til Bjergklubben med
tilbud om at sende to deltagere til "International Winter Meet Glenmore Lodge, Scotland
9-16 februar 1997”, Mødet er en opfølgning på et tidligere møde i Wales og har
nogenlunde samme dagsorden, som omhandler internationale adgangs problemer, miljøet
i bjergene, brugen af permanent sikringer i bjerge og regulering at turisme i bjergene.
Der vil ind imellem disse møder være mulighed for at klatre nogle af Skotlands bedste
vinterruter.

Det er BMC håb at man sender aktive unge klatrere eller ledende medlemmer i
federationerne.

Hvis men ønsker at deltage, bedes man sende en ansøgning til bestyrelsen inden 2/1-97.
Nærmere oplysninger kan fås hos Henrik Ljunggreen. Tlf.4466 4362

35




![page36.jpg](/1996/DB-1996-6/page36.jpg)
Isklatrekursus

Bjergklubbens isklatrekursus afholdes i år ved Stubachtal i Østrig. Vi bor på Rudolfhiitte
med fin udsigt til Granatspitze. Hytten er kursuscenter for Ostereichen Alpen Vererein,
så der er indendørs klatrevæg, sauna, klatrefitnessrum osv. Udenfor er der mulighed for
slalom, skibestigning og hvad der for os er det vigtigste: Isklatring. Turen varer en uge
hvoraf tre af dagene er kursusdage.

Det er muligt at deltage på turen uden at deltage på kurset.

Forudsætninger:
Deltagelse i kurset forudsætter, at man klatre 4. Grad sikkert og rutineret.

Pris:

Prisen er 2800,- kr. som dækker transport (ikke liftkort), ophold. Morgenmad og
aftensmad. Der skal gøres opmærksom på at prisen er et aconto beløb, og kan reguleres
op eller ned. Der kan opnås 300,- kr. i tilskud fra Dansk Bjergklub efter gældende regler.

Udstyr:

Kursisten skal selv sørge for deres udstyr, dvs. Varmt og vandtæt tøj, Stive støvler,
steigeisen, to korte isøkser samt almindeligt klatreudstyr til klippe. Man kan leje udstyr
på hytten.

Tilmelding:

Tilmelding sker ved at indbetale kursusafgiften på klubbens giro 907 9858 samt sende et
brev med oplysninger om: Navn, adresse, telefonnummer, medlemsnummer,
klatreerfaring, samt eventuel rådighed over bil. Sidste frist for tilmelding er 20/1-1997.
Såfremt du tilmelde dig efter 6/1-1997 skal kopi at giroindbetaling vedlægges.

Sendes til kursus leder Bent Ro Dahl, Schleppegrellsgade 9 4.th., 2200 Kbh N.
Nærmere oplysninger kan fås ved henvendelse til Bent Ro Dahl på tlf. 3139 6126 eller
kursuskoordinator Peter Harremoés.

Antallet af pladser er begrænset så tilmeld dig hurtigt hvis du vil med.
Peter Harremoés

Artificiel klatrer kursus

Synes du det er irriterende at tage til Kullen om vinteren og ikke få klatret noget pga.
regnvejr, eller drømmer du om at bestige sydvæggen på Cerro Torre, er dette kurset for
dig! På kurset vil du lære alt om artificiel klatring. Du vil lære hvordan du bruger
stigerne, tester sikringerne, går op ad reb, samt slår bolte i.

36




![page37.jpg](/1996/DB-1996-6/page37.jpg)
Forudsætninger:
For at deltage kræves det at du sikkert kan føre 4. grad på klippe, og har været på et
Dansk Bjergklub”s begynderkursus eller har lignende erfaring.

Program:

Onsdag 22 januar kl 18.30. Forberedelse til weekenden på klatrevægen på Sundholmen.
Der vil blive demonstreret forskellige ting som man så kan øve.

Lørdag 25 januar kl 9.30. Vi mødes på Kullagårdens P-plads. Hvor der vil være en kort
introduktion, hvorefter vi går i gang med klatringen.

Søndag 26 januar. Klatringen forsætter.

Lørdag aften holder AG sin årlige julefrokost, så der bliver noget fællesspisning, flere
informationer senere.

Tilmelding:

Sker ved indbetaling af 150 kr. på klubbens girokonto 9 07 98 58. Mærk indbetalingen
"Artificiel kursus" og tilføj navn og medlems nr. Pengene skal indbetales senest onsdag
den 8 januar 1997.

Ønsker du yderlige informationer så kontakt: Ravn Hamberg, Prs. Charlottesgade 49 st,
2200 Kbh. N, tlf. 3537 4709.

Instruktøruddannelsen

Ved den seneste instruktøreksamen i begyndelsen af november bestod 8 aspiranter. Vi er
dermed oppe på 25 autoriserede instruktører, hvilket vil gøre det muligt at gennemføre
Bjergklubbens kursusprogram uden at der kommer helt det samme arbejdspres på en lille
gruppe medlemmer. Det er nu tiden til at lægge uddannelsen i de samme faste rammer
som klubbens øvrige uddannelsesprogram. Vi vil derfor holde en kort pause, hvor vi vil
diskutere hele uddannelsen igennem. I næste nummer af bladet vil jeg skrive en mere
udførlig artikel om den nye struktur af uddannelsen. Der vil ikke blive tale om væsentlige
ændringer i kravene til instruktører. Ændringerne vil udelukkende dreje sig om hvem, der
har ansvar for hvem der bliver undervist i hvad.

Dog kan jeg allerede afsløre et par af de ændringer, der kommer:

Tidligere har kendskab til materialer, godkendelse af udstyr m.m. været spredt ud på en
række teoriaftener. Disse emner vil fremover være omfattet at et selvstændigt
udstyrskursus. Se omtalen andetsteds i bladet.

Hvis man ønsker at være instruktøraspirant på et begynderkursus, der er annonceret i
bladet, skal meddele mig at man er interesseret i dette specifikke kursus.

Vi har indført et repetitionskursus for førstehjælpskurset, så man ikke behøver at tage
hele kurset igen hvis man har taget det tidligere.

Interesserede i instruktøruddannelsen er altid velkomne til at kontakte undertegnede.

Peter Harremoés, Rønnealle 1 st.tv., 2860 Søborg, tlf. 3156 4171.
37




![page38.jpg](/1996/DB-1996-6/page38.jpg)
Kursus i udstyrs- og
materialekendskab

Som noget nyt afholder vi dette kursus, som omfatter emner, der tidligere kun har været
undervist i forbindelse med instruktøruddannelsen. Et mere detaljeret program er ikke
lavet endnu, men planen er, at kurset skal omfatte følgende emner:

e UIAA-normer.

e Belastninger under styrt.

e Materialer, der bruges til klatreudstyr.
e Styrttest.

e Rebbremser.

Disse emner vil vi så vidt muligt gennemgå både i teori og i praksis. Den praktiske del
vil gøre brug af det gamle 80 kg lod, som blev brugt til styrttest på Kullen indtil det gik
af mode for ca. 10 år siden. Nu vil vi lave en fast opstilling på Sundholm, hvor vi kan
lave faktor 2 styrt. Vi håber også vi når at blive færdig med en træktester til
destruktionstest af karabiner og slynger.

Dette kursus er meget relevant for instruktøraspiranter, men henvender sig til alle der
ønsker at vide mere om udstyrets egenskaber.

Tid og sted:
Kurset finder sted søndag den 23 februar på Sundholm.

Tilmelding:

Tilmelding sker skriftligt til kursusleder Peter Harremoés, Rønne Allé 1, st. tv. 2860
Søborg. Tilmeldingsfristen er mandag den 17 februar. Kursusafgiften er 50 kroner, som
indbetales på klubbens giro: 907 9858. Husk at mærke giroen med navn og
medlemsnummer samt at mærke den "Materialekendskab”. Ved tilmelding senere end
3/2 skal tilmeldingen indeholde kvittering (eller kopi) for indbetaling af kursusafgiften.

Nærmere oplysninger og kursusmateriale vil blive udsendt til de tilmeldte 17/2. Hvis du
har spørgsmål, kan du henvende dig til undertegnede på telefon 31 56 41 71.

Peter Harremoés

38




![page39.jpg](/1996/DB-1996-6/page39.jpg)
Førstehjælpskursus.

Klubben arrangerer traditionen tro 12 timers førstehjælpskursus i samarbejde med Dansk
Røde Kors. Kurset vil være af 3x4 timers varighed. Kurset henvender sig til alle som
føler, at de kan have gavn af at kunne den basale livreddende førstehjælp, herunder
kunstigt åndedræt og hjertemassage.

Kurset vil indeholde: Tidspunkt:

Kunstigt åndedræt. Mandag 13/1 kl. 1990-2300
Hjertemassage. Onsdag 15/1 kl. 19992390
Chokbehandling. Mandag 20/1 kl. 19992300
Forfrysninger og nedkøling.

Almindelig førstehjælp.

Forbindinger.

Psykisk førstehjælp.

Praktiske øvelser på dukker.

Tilmelding:

Sker skriftlig til Peter Harremoés, Rønne Allé 1,st.tv., 2860 Søborg. Tilmeldingsfristen
er 2/1. Prisen er 300 kroner som indbetales på klubbens girokonto: 907 9858.
Indbetalingen skal være forsynet med medlemsnummer og mærket "12-timers 1.-hjælp".
Tilmeldingen skal indeholde kvittering (eller kopi) på indbetaling, dersom tilmeldingen
finder sted efter23/12,

Repetitionskursus

Som noget nyt afholder Bjergklubben i samarbejde med Dansk Røde Kors et
repetitionskursus for folk, der tidligere har været på førstehjælpskursus. I forbindelse
med instruktøruddannelsen anser vi et førstehjælpskursus for at være gyldigt i 3 år.
Røde Kors anbefaler, at man er på repetitionskursus 1 gang om året.

Tidspunkt:
Mandag 6/1 KL 19%9?

Tilmelding:
sker skriftlig til Peter Harremoés, Rønne Allé 1,st.tv., 2860 Søborg. Tilmeldingsfristen
er 30/12. Prisen er 50,- kroner, som indbetales på klubbens girokonto: 907 9858.
Indbetalingen skal være forsynet med navn og medlemsnummer samt mærket
"repetition". Tilmeldingen skal indeholde kvittering (eller kopi) på indbetaling, dersom
tilmeldingen finder sted efter16/12.

39




![page40.jpg](/1996/DB-1996-6/page40.jpg)
Kursus i udvidet
førstehjælp/bjergmedicin.

Også kendt som kursus B2 for klatreinstruktører. Dette er det 4 kursus i rækken og
kurset er en obligatorisk del af instruktør uddannelsen, men andre klubmedlemmer kan
også deltage. For at kunne deltage skal man minimum have gennemført Røde Kors 12
timers førstehjælpskursus indenfor de seneste år eller have ligende kundskaber. Dette er
ikke et basalt førstehjælpskursus.

Ligeledes skal man være i stand til at føre 4. grad sikkert.

Kurset er ved læge Henrik Jessen Hansen og foregår den 8 og 9 marts 97 i bjergklubbens
lokaler i Valdemarsgade, København.

Emnerne i kurset er:

Kort genopfriskning af førstehjælp. Hjerte og respirationsstop. Behandling af chok.
Basal anatomi, fysiologi.

Erkendte sygdomme og sport/friluftsliv.

Planlægning af den medicinske side af en klatre-/bjergtur og ved kursusaktivitet.
Behandling i felten af større ulykker, mindre skader, forstuvninger, sår og infektioner.
Førstehjælpskassen.

Organisering førstehjælp og redningsaktioner incl. øvelser.

Bjergmedicin, højde og kulde.

Psykiske reaktioner ved ulykker med focus på de akutte psykiske reaktioner. Ved
psykolog.

Led, forebyggelse og behandling. Forbinding og tapening. Ved fysioterapeut.

Tentamen.

Alle skal medbringe frokost, drikkevarer, førstehjælpskasse og en rulle sportstape.
Deltager pris er 100,- kr som omfatter kursusomkostninger og bogen: Mountaineering
First Aid.

Tilmelding senest 1.2.97 til Peter Harremåes, husk at angiv førstehjælpsbaggrund og
klatrerutine. Ved retmæssig tilmelding og ved evt overtegning vil dem der mangler dette
element i instruktør uddannelsen have fortrinsret. Tilmeldinger først gældende ved
indbetaling af 100,- kr. på Dansk Bjergklubs giro: 907 9858, husk at skrive navn,
medlemsnummer og mærk kuponen bjergmedicinkursus.

40




![page41.jpg](/1996/DB-1996-6/page41.jpg)
Løst og fast

Kom til orienteringsløb -
motion for hjerne og hjerte:

Vi kan sagtens være flere. Vi mødes kl.
19.00, tegner banen ind på kortet 4-8 km.
Alt efter lyst og evner. Bagefter er der bad
og fællesspisning på sammenskudsbasis af
værtens kulinariske mangfordigheder.
Fredag den 6. december hos Gertrud
Andersen, Baunevænget 35, 3480 Nødebo,
Tlf 4848 2268.

Fredag den 3. januar hos Kirsten og Ole
Jensen, Klokkestien 7, 3550 Slangerup, tlf.
4218 1607.

Fredag den 7. februar hos Johan Fogh,
Kettingevej 15, 2970 Hørsholm, tlf. 4817
6330.

Fredag den 7. marts hos Lise Harreby,
Traneholmen 8, 3460 Birkerød, Tlf.
42818180

Fredag den 4. april hos Hanne og Finn
Fleron, Geelsdalen 10, 2830 Virum, tlf.
4585 8366.

Sælges:

Mountain Equipment Iceline, sovepose,
som ny. Nypris 2800,- kr. sælges for
2000,- kr.

Jacob Tlf. 4017 5013

Sælges:

Norrøna Anojakke Str. L i rød. Brugt én
vinter. 400,- kr.

Berghaus goretex bukser Str. L i marineblå.
350,- kr.

Asolo 103 helstive plastikstøvler. Str. 46. I
fin stand. 1200,- kr.

Asolo Extreme telemarkstøvler. Str. 46.
Brugt 3 uger. 1500,- kr.

Atomic BC telemarkski m. Riva I
bindinger. Brugt én uge. 1000,- kr.

Rab Expedition Downsalopettes. Med 350
g. dun. Str. L i lilla. 1000,- kr.

Ajungilak vindsæk. Vejer kun 470 g. Som
ny. 400,- kr.

Camp LW 480 steigeisen. Aldrig brugt.
Kong GR 280 isøkse. 60 cm. I fin stand.
HB Quadcam friends Str. 0 og %. Som ny.
Pr. stk. 250,-. Samlet 400,- kr.

Pulk. 180 cm. lang. med Fjellpulken
træksele. Perfekt stand. 1500,- kr.

Moses Løvstad. Tlf. 40411976

Købes:

TCU'er, store Friends og andet Bigwall-
udstyr.

Moses Løvstad. Tlf. 40411976

Kvindelig Bjergbestiger:

Vi søger en aktiv og engageret kvindelig
klatre til deltagelse i en ekspedition til
Shisha Pangma i Tibet. Bestigningen er
planlagt til foråret 1998.

Henvendelse til: Jette Lind Johansen,
Willemoesgade 41 4.th., 2100 Kbh. Ø.

Tlf. 3142 6647.

41





![page42.jpg](/1996/DB-1996-6/page42.jpg)
Sælges:

Meindl Perfekt Str.42 til salg. Kun brugt i 2
dage, købt for små. Pris 1200,- kr. Ring til
Søren på tlf. 3110 1934.

Sælges:
Telemarkski. Morotto Dolomitte 200 cm.
m. Voilé integreret udløserbinding (piste og
pukkelski). 1500,- kr.

tar Ultra-Bultra 203 cm. Voilé
kabelbinding (Off piste-ski med rimelige
piste egenskaber). 900,- kr.
Blizzard 195 cm. m. XCD-binding (fjeld /
bakkeski). 800,- kr.
Telemarkstøvler. Scarpa Logan str. 9”
brugt 3 dage, 1200.- kr.
Crispi Racer str. 92. 300,- kr.
Telemarkbinding. Riva 2 (nye) 550,- kr.
Sportsbriller. Oakley Razor Blades m. 2
skærme 500,- kr.
Klatresele- Wild Country - Syncro (fuld
justérbar). 300,- kr.
Mikael Kristiansen, Rådsmandsgade 35,
2200 Kbh. N, Tlf. 3583 1343.

Sælges:

Simond Piranha. Teknisk isøkse til stejl
isklatring. 50 cm. med bananblad og buet
skaft, grøn, meget god stand, håndslynge
medfølger. 600,- kr.

Camp/Lowe. Footfangs. Steigeisen special
velegnet til fosseklatring. Brugte 350,- kr.
Trezeta. Plastikstøvler til isklatring og
gletschervandring, str 11 (44-45), godt
brugte. 300,- kr.

Simond Fennec. Gletscherøkse, 64 cm.
300,- kr.

Fleecebukser, polartec 300, str. large, brugt
få gange. 200,- kr.

Asolo Ekstrem — Plus. Middelhøj
telemarkstøvle m. 2 spænder, str 11. Nypris

42

2795,- kr. Sælges for 500,- kr.

Alico Telemarkstøvle. Kraftig støvle til
fjeldskiløb str. 11, godt brugte. 200,- kr.
Berghaus Activity jakke I.A. Fleecejakke i
polartec 200, pink, str. XL, brugt få gange.
300,- kr. Ring Jens. Tlf. 3638 0254

Recall notits:

MSR (Mountain Safety Research) har
meddelt at de har opdaget en fejl i deres
pumper til brændeme Whisper Lite,
Whisper Lite International og XGK I, samt
reservedele til disse. Pumpeme er
producerede i september måned 1996,
hvilket er ret nyligt, og så vidt redaktionen
har kunne erfare er der ikke kommet
pumper til Danmark lavet i september 96.
Men for fremtidig reference kan alle
interesserede henvende sig til Henrik
Ljunggreen for at få at vide, hvordan man
bestemmer de fejlbefæstede produkter.

Mistet kamera:

I efterårsferien mistede jeg mit kamera på
Kullen, formodentligt i nærheden af Lynet.
Det er et Samsung AF-480R med en film
fuld af klatrebilleder.

Nikolai Hoffmann. Tlf. 6617 7687.

Sælges:

Oakley M-frame, sort, meget fin stand.
Ny pris 950,- kr.

Blizzard CR 14 ski 195 cm. med
Marker M 31 bindinger

La Sportiva Tao Rossa klatresko str 42
B.D. Quicksilver karabin m. buet lukker
2 stk. 50,- kr.

MSR Whisperlite Int. 600 m. 0,3 L flaske
Ny pris 700,- kr.

Extremeties Terra Gaiter. Super
gamasher til helårsbrug. Som nye! Ny




![page43.jpg](/1996/DB-1996-6/page43.jpg)
pris 795,- kr. Sælges for 500 kr.

Lowe Fortess 40+10 Super klatrerygsæk
der kan alt, undtagen at flyve. Som ny.
Ny pris 1395 kr. 750,- kr.

W.C. Flex Friend 50,75 u. Slynge 150 kr.
Asolo 101 Plastikstøvler str. 10% ca. 44
700 kr.

Scarpa Denali randonnéstøvle.
Fantastiske køreegenskaber.

Str. 10. Købt for små. Brugt ca 1 uge. Ny
pris 2595,- kr. Sælges for 1900,- kr.
Lowe Blackice Jkt. Teknisk fleece jakke
med mange detaljer bla. udluftning under
armene. Grøn/sort. Str. L Ny pris 1150,-
kr. 750 kr.

Er du interesseret så ring til Ravn.

Tlf. 3537 4709

Sælges:

Tredje udgave af Mountaineering First
Aid til 30 kr./stykket.. Henvendelse
Henrik Jessen Hansen 45 87 45 54 eller i
Valdemarsgade om torsdagen.

Biblioteket:

Det skrider frem med dataregistreringen
og planen er en up to date bogliste med
næste nummer af bladet. Der vil blive
åbnet for udlån når registreringen er
færdig (antagelig omkring nytår) og alle
bøger er tilbageleveret. Der er stadigvæk
en del syndere.

Sælges:

Exrem vinter/ekspeditions dunsovepose
Caravan artic isblå specialsyet med extra
dunforstærkning i fødderne og kun halv
lynlås. Til minus 30 - 40 grader. 1500 kr.
Pyrenex letvægts dunsovepose uden
lynlås til 3 sæsoner. Brugt 300 kr.

Klatrestøvler til vinter/ekspeditionsbrug
Trezeta 8000 med speciel Thinsulate
inderstøvle størrelse 43. Noget brugt, 500
kr.

Læderklatrestøvler til gletcherbrug La
Sportiva str. 39, nye. 600 kr.

Steigeisen Lowe/camp footfangs til stejl
is/fosser. Noget brugt, 300 kr.

Lichfield standard 2 personers telt. 500
kr.

Henvendelse: Henrik Jessen Hansen 45
87 45 54.

Kontingent 1997:

På sidste generalforsamling i KK blev
det jo vedtaget at ændre opkrævnings-
terminen for KK kontingentet så
opkrævningen sker sammen med
kontingentet til Dansk Bjergklub. Det
vil sige at: KK medlemmer modtager et
girokort på kr. 750,- kr. i slutningen af
februar 1997 til betaling inden 31-3-97.
Dette forudsætter selvfølgeligt, at der på
næste års generalforsamling vedtages
uændrede kontingenter. Det er af stor
betydningen at I giver besked i god tid
såfremt I ønsker at ophøre med at være
eller ønsker at blive KK medlemmer.
Det vil være et stort ekstraarbejde at
udsende ændrede girokort til mange
medlemmer.

Jan Bønding.

Udeblivelse fra kurser:

Der har på det seneste været nogle
tilfælde, hvor kursister ikke er dukket
op på de kurser de har været tilmeldt.
På overtegnede kurser kan kursister
fremover afvises, hvis de ved tidligere
kurser uden rimelig grund har frameldt
sig eller er udeblevet.

43




![page44.jpg](/1996/DB-1996-6/page44.jpg)
Program Dansk Bjergklub

44

Mandag den Førstehjælp genopfriskning.
6. januar Se opslag andet sted i bladet.
13. januar Førstehjælp.
14. januar Se opslag andet sted i bladet.
20. januar
Onsdag den | Sundholm Teori til artificielklatrekursus.
22. januar 19.00 Se opslag andet sted i bladet.
Weekenden | Kullen artificielklatrekursus.
25.-26. Januar Se opslag andet sted i bladet.
Torsdag den | Blågårds plads Generalforsamling.
6. februar Medbogerhuset Der indkaldes hermed til ordinær general-
20.00 forsamling i Dansk Bjergklub.
I henhold til vedtægterne er der følgende
dagsorden.
1. Valg af Dirigent.
2. Bestyrelserne aflægger beretning.
3. Kassereren fremlægger det reviderede
regnskab.
4. Fastlæggelse af kontingent.
5. Forslag fra bestyrelse og medlemmer.
6. Valg af bestyrelse.
7. Valg af revisor.
8. Eventuelt.
På valg til bestyrelsen er, Jan Bønding,
Christian Tørnqvist og Henrik Ljunggreen.
Alle er villige til genvalg.
Under punkt 5. Er der et forslag fra bestyrelsen
om etablering af et permanent varmeanlæg på
Sundholm.
Uge7 Østrig Isklatrekursus.
Se opslag andet sted i bladet.
Søndag den T Sundholm. Udstyrskenskab.
23. februar | Se opslag andet sted i bladet.
Weekenden Bjergmedicin.
8.-9. Marts Se opslag andet sted i bladet.
Weekenden | Kullen Begynderklatrekursus.
5.-6. April Omtales i næste nummer af bladet.





![page45.jpg](/1996/DB-1996-6/page45.jpg)
Program afdeling Øst

Torsdag den | Valdemarsgade Big Wall.

19. december | 20.00 Ravn Hamberg fortæller om Big Wall klatring.
Torsdag den T Valdemarsgade | Ferielukket.

26. december
Torsdag den | Valdemarsgade | Første åbent hus aften i 1997.
2. januar 20.00
Torsdag den | Valdemarsgade Isudstyrsaften.

16. januar 20.00 Peter Harremoés fortæller om isudstyr.

Torsdag den | Valdemarsgade Generalforsamling.

23. januar 20.00 Afdeling Øst generalforsamling.

Dagsorden ifølge vedtægter:

1. Valg af dirigent.

2. Valg af referent.

3. Kassereren aflægger det reviderede regnskab.
4. Forslag fra bestyrelse og medlemmer.

5, Valg af bestyrelse.

6. Eventuelt.

Lars Frøhling og Kim Crolly er på valg. Begge
er villige til genvalg.

Torsdag den | Valdemarsgade efter | Chamonix lysbilleder.

23. januar generalforsamling. Henrik Jessen Hansen fortæller og viser billeder

fra Chamonix.

Torsdag den | Valdemarsgade Auktion.

27. februar 20.00 Den årlige auktion af overskydende udstyr.
Indlevering af numre fra klokken 19.00

Torsdag den | Valdemarsgade Caving.

6. marts 20.00 Louise Korsgaard viser billeder og fortæller om
Caving.

Torsdag den | Valdemarsgade Optakt til Sydfrankrig.

13. marts 20.00 Arme Mortensen fortæller og viser billeder fra

Sydfrankrig, som optakt til den traditionsrige
påsketur.

Program afdeling Vest

Tirsdag den | Trøjborgvej 75F Generalforsamling.
21. januar 19.00 Der indkaldes hermed til ganeralforsamling i
Dansk Bjergklub afd. Vest. Bemærk at general-
forsamlingen finder sted i umiddelbar forlæn-
gelse af Århus Klartreklubs generalforsamling.

Dagsorden i henhold til vedtæg

45




![page46.jpg](/1996/DB-1996-6/page46.jpg)
1. Valg af dirigent og referent.

2. Bestyrelsen aflægger beretning.

3. Kassereren fremlægger det reviderede
regnskab.

4. Forslag fra bestyrelse og medlemmer.

5. Valg af bestyrelse.

6. Valg af revisor.

7. Eventuelt.

8. Det traditionelle værtshusbesøg.

Forslag under punkt 4. Skal være bestyrelsen i

hænde på skriftlig form senest 14. Januar.

Tirsdag den | Trøjborgvej 75F Fastelavn.

11. februar 19.00 Vi gentager den hævdvundne tradition i afd.

Vest og slår katten af tønden med isøkser.

Medbring sele og evt. isøkse. Advarsel: Aktiv

deltagelse forudsætter, at man ikke er

overfølsom over for pendulstyrt, og at man kan

lide karameller.
Program Købenshavns Klatreklub
Tirsdag den | Valdemarsgade Generalforsamling.
14. januar kl. 19.30 Der indkaldes hermed til ordinær general-

forsamling i Københavns Klatreklub.

I henhold til vedtægterne er der følgende

dagsorden.

1. Valg af Dirigent.

2. Bestyrelserne aflægger beretning.

3. Kassereren fremlægger det reviderede
regnskab.

4. Fastlæggelse af kontingent og budget.

5. Forsalg fra bestyrelse og medlemmer.

6. Valg af bestyrelse.

7, Valg af revisor.

8. Eventuelt.

Under p

Trøjborgvej 75 F, Kl | Generalforsamling.
19.00 AK afholder generalforsamling. Husk at evt.

forslag skal være bestyrelsen i hænde senest 8
dage før generalforsamlingen.
Dagsorden ifølge vedtægter:





![page47.jpg](/1996/DB-1996-6/page47.jpg)
Dansk Bjergklub's
25. januar Hytte på Kullen
kl. 17.00

Program AlpinGruppen

1. Valg af dirigent.

2. Valg af referent.

3. Bestyrelsens beretning fremlægges til
godkendelse.

4. Det reviderede regnskab fremlægges til

godkendelse.
5. Fremlæggelse af budgetforslag.
6. Indkomne forslag behandles.
7. Valg af bestyrelse, revisor og suppleanter.
8. Eventuelt.

Indkaldelse til Generalforsamling.
Der indkaldes hermed til Generalforsamling i
AlpinGruppen.

I henhold til Vedtægter vil der være mulighed
for en lunken øl samt en fyldestgørende
årsrapport fra formanden. Umiddelbart efter
generalforsamlingen vil AlpinGruppens Jule-
frokost blive afholdt. Se neden for.

Forslag til dagsorden bør være bestyrelsen i
hænde senest 14 dage før generalforsamlingen.
Med venlig hilsen bestyrelsen.

Dansk Bjergklub's
Hytte på Kullen
kl. 18.00

AlpinGruppens Julefrokost.

I lighed med foregående år vil AlpinGruppens
Julefrokost blive afholdt i januar.

Der vil blibe serveret en traditionsrig julefrokost
og der vil være mulighed for at købe øl af
diverse slags. Prisen for denne festlighed vil
være 60,- kr. som kan betales til et af
bestyrelsesmedlemmerne eller i hytten før
festen.

Tilmelding skal dog ske senest onsdag d. 22/1
til enten Ravn (3537 4709) eller Mikkel (3325
Med venlig hi

47





![page48.jpg](/1996/DB-1996-6/page48.jpg)
02741 KHC 453. 000
BOLFI ROTOVNIK

Reserveret Postvæsenet SOLGÅRDSVEJ 5
2942 SKODSBORG

www.danskbjergklub.dk

På baggrund af de mange opkald på Bjergklubbens telefonsvarer har bestyrelsen
besluttet, at der ikke er grund til at vente med at lave en Homepage for Dansk Bjergklub.
Det antal personer vi har hørt fra på Bjergklubbens telefonsvarer tyder på, at vi allerede
nu kan nå mellem 15 til 20% af klubbens medlemmer og oven i det forhåbentligt også
mange uden for Bjergklubben.

Vi har sat tre personer i gang med at designe en hjemmeside og samtidig sørge for
vedligeholdelsen af denne. Personerne er Henrik Koch, Nicolaj Borchorst og Henrik
Ljunggreen.

Dansk Bjergklubs hjemmeside kommer til at indeholde alle informationer omkring
Dansk Bjergklub og alle underafdelinger. Det skal være muligt at se programmet for de
forskellige afdelinger og planlagte kurser. Der vil også være information omkring normer
for instruktøruddannelse.

Men vigtigst af alt bliver der mulighed for såkaldte konferencer, man kan kalde det en
Dansk version af "rec.climbing”. Det vil sige, at enhver med et modem eller fast
forbindelse til nettet kan skrive til denne konference, hvorefter alle andre kan læse og
kommentere det umiddelbart efter. Dette giver mulighed for hurtig meningsudveksling i
et stort forum kontra dette blad, der kun kommer hver tredje måned.

Det er samtidig meningen, at de bedste af disse diskussioner eller meninger bliver
gengivet i bladet, så de der endnu ikke har mulighed for at læse på internettet, på den
måde også kan drage nytte af internettet.

Det er planen at vores internet adresse bliver annonceret i nr.1-97 af dette blad, men
ovennævnte adresse er sandsynligvis et godt bud på det endelige resultat. Vi håber derfor
at alle klubber og underafdelinger vil skynde sig med at svare på spørgsmål fra
ovenstående personer.

Fer SEE NS SEE SEE BESES SEERE EST SEERE ESSEN DE SEEGER

arnnnn



