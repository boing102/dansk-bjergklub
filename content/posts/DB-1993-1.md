
---
title: "Dansk Bjergklub 1993 nr. 1"
date: "2022-10-29"
draft: false
tags: ["1993"]
thumbnail: /1993/DB-1993-1/page1.jpg
---

![page1.jpg](/1993/DB-1993-1/page1.jpg)
Dansk
Bjergklub
nr. I

Januar 1993

SS MØDE Seinen





![page2.jpg](/1993/DB-1993-1/page2.jpg)
Dansk
Bjergklub

nr. 1 - 1993
42. årgang

Indholdsfortegnelse:

Jan Elleby

Danser på vulkaner 4
Erik Karlsen

Klatring i Ungarn 6
Torbjørn Winther

Thai Rock 12
Michel Court-Payen

Vallot hytten 15
Sten Andreasson

Græske Øklipper 18
Sommertræf 1993 21
Peter Harremoés

Nye ruter 23
Karin Emborg Petersen

Klatring set fra sidelinien 29
Løst og Fast 32

Københavns Klatreklub

Forsidebillede:
Foto: Henrik Ljunggreen

Martin Tomlinson på Voie Rebuffat.
Aiguille du Midi, Chamonix

Udgivet af:
Dansk Bjergklub
Mølleåparken 28, 2800 Lyngby

Redaktion:

Henrik Ljunggreen 36 309536

Næste nummer af Dansk Bjergklub
udkommer ca. 20 Maj

Stof sendes til Henrik Ljunggreen
Lauravej 23 4.tv 2500 Valby.

Og skal være redaktionen i hænde
senest 20 Marts

Tryk: Skou & Madsen Eftf. ApS.

Dansk Bjergklubs bestyrelse
Formand

Peter Søndergaard
Mølleåparken 28, 2800 Lyngby
Sekretær og Kasserer

Jan Bønding

Østbanegade 17 st.th. 2100 Ø
Telefontid kl.19-21
Uddannelseskoordinatorer
Peter Laulund

Henrik Ljunggreen
Bibliotekarer

Peter Harremoés

Cristian Almer
Klatrevægskontakt

Ole Brudsø 31 398396
Peter Harremoés (udlejning) 31 564172
Klubbens lokaler og bibliotek
Valdemarsgade 33 kld. 1665 Kbh.V.

Åbent hus hver Torsdag kl.20-22

bortset fra ferier, fridage, o.l.

Klubhytte

Ved Skåret i nærheden af Mølle og Kullen
Klatrevæg

Scandiagade 17a Kbh.

man. 19-23; tir. 19.23; ons. 16-19; tor. 16-20
fre. 19-23; lør. 15-19; søn. 15-19

( med forbehold for ændringer,

samt lukning i ferieperiode)

Hør om evt. ændringer i åbningstiderne

på DBK's telefonsvarer tlf. 31 564171.

42 885893

35 434710

31 499408
36 309536

31 564171
56 951221

afd. Vest Bestyrelse
Sekretær

Erik Karlsen

Kastanievej 31, 8260 Viby
Kasserer

Jens Cristian Nielsen 86 104101
Ivar Huitfeldtsgade 57, 8200, Århus N
Bibliotekar

Peter Fast Nielsen
Klatrekontakt og
udstyrsforvalter og
klatrevægskontakt

Mette Christensen

Torben B. Redder

Allan Christensen
Klublokaler afd. Vest
Wilstersgade 10,2 8000 Århus C.
Åbent i henhold til program.

86 112837

86 283036

86 194650
86 217041
86 191458

Klatregruppen
Christian Illum
Christian Tørnqvist
Valdemar Jensen
Lars Lysgård
Jesper Bentsen

42 869444
36 441004
31 422393
31 750385
31 221701





![page3.jpg](/1993/DB-1993-1/page3.jpg)
År tilbage havde vi i lang tid noget, der hed Alpin Gruppe, som så blev omdannet til
det, der hed Klatregruppen. I kraft af det anarki, der i sagens natur hersker blandt folk,
der dyrker klatring, var det ofte svært at holde sammen på disse grupper, og talløse er
de timer, der er gået med diskussion af, hvad formålet var med dem. De har haft deres
op- og nedgangstider og i lange perioder egentlig ikke lavet ret meget. Til tider har der
i det mindste været en fællesskabsfølelse mellem medlemmerne og for eksempel et godt
lille blad. Samtidig med, at det til tidet har været svært helt konkret at se formålet med
sådan en gruppe, kan det ikke nægtes, at en stor del af den mere ambitiøse aktivitet er
udgået fra deres medlemmer for ikke at tale om kursusaktiviteten. Nu er KG ved at
blive omdandet til Københavns Klatreklub, som skal være for en helt anden skare af
medlemmer end KG, nemlig de, der er medlemmer af væggen i Scandiagade. Hermed
får den nye "Klub", som jo stadig er en interessegruppe for medlemmer af Dansk
Bjergklub i hvert fald - i modsætning til sine forgængere - en stor og konkret
arbejdsopgave, nemlig den daglige drift af væggen. Jeg ønsker dem held og lykke med
det. hvis nogen hermed føler sig hjemløse rent interessegruppemæssigt, kan jeg kun
anbefale, at man opretter f.eks. Alpin Gruppe - navnet er ledigt - eller hvad man nu
måtte savne.

Vi har snart generalforsamling, og som det vil fremgå, er der nogle store projekter på
bedding. Hytten er angrebet af råd, og da mange synes, den er for skummel, vil vi
renovere og friske den op med større vinduer og delvist ændret taghældning. Det vil
trods alt være meget dyrere af opføre en helt ny, hvad vi også har overvejet. Vort
lejemål i Scandiagade udløber til efteråret, og så skal vi til af finde et sted nyt sted at
være. Dette skal indrettes, hvilket er kostbart. Afdeling Vest har også brug for en væg.
Vi har en hel del penge, ikke mindst pga. disse vægge, som trækker mange medlemmer,
så det skal nok gå altsammen.

Peter Søndergaard
3




![page4.jpg](/1993/DB-1993-1/page4.jpg)
"Danser på vulkaner"

Jan Elleby

I november var jeg så heldig at få
sponsoret et ophold på sportscentret la
Santa på Lanzarote, en af de canariske
øer, et perfekt tidspunkt til at skifte
Danmarks regn og kulde ud med lidt
sydlig, sol og sommer. Selv om stedets
vulkanske bjergarter ikke ligefrem
indbyder til klippeklatring grundet disses
tvivlsomme kvalitet, og der iøvrigt er
aktivitetstilbud nok på centret til at blive
frustreret over, kunne jeg dårligt forlade
stedet uden at kigge nærmere på de
lokale vulkaner. Øens højeste punkt,
Peiias del Chache var ikke umiddelbar
tilgængelig da man har bygget en
radarstation på toppen, men en udløber
faldt direkte af mod havet i en 500 m.
høj væg. En fremskudt grat førte direkte
mod toppen af væggen i el Castillejo og
gav indtryk af en fin, naturlig
bestigningsrute. Jeg allierede mig med
Tobias, som arbejder på centret. Han
havde haft kig på samme rute, men da
han ikke havde nogen videre
bjergmæssig erfaring var det blevet ved
drømmeriet. Imidlertid kendte han turen
til indstigningen over et bjergpas til
Famorastranden, som lå for foden af
væggen. Tobias arrangerede et par
mountainbikes, og det gjorde de 14 km.
tilgang noget lettere. Efter en behagelig
køretur på sandstranden nåede vi frem til
"vores" grat. Som forventet var graten af
en overkommelig stejlhed, hvilket på sin
vis var meget godt, da det eneste grej jeg
havde med var udstyrskarabinen til mit
kamera. Men hvad graten ikke havde i
tekniske vanskeligheder havde den til
gengæld i en udsigt over Atlanten, som
blev mere gradiøs jo højere vi steg op.

4

To trediedele oppe danner graten en
fæstningslignende hanekam som har givet
El Castillejo sit navn, og modsat graten
længere nede var der her fornøjelig
klatring i god og fast basalt. Tobias
havde haft sine tvivl) om gennem-
førligheden af turen, bl.a. af tidsmæssige
årsager, men da han fandt ud af at vi var
nået længere end han havde sat som mål,
kunne vi jo lige så godt gå efter toppen.
Det meste af Lanzarote har et tørt,
ørkenagtigt landskab, men El Castillejo
er høj nok til at fange den fugtige
atlanterhavsluft, og som følge der af var
der efterhånden mange grønsager i
klippen. Vi nåede gratens højeste punkt
og kunne skue over til radarstationen.
Nedenfor os faldt væggen stejlt af mod
Famora-stranden. Det var ikke utænkeligt
at der var god klatring her. På graten var
klippen ganske vist af tvivlsom kvalitet,
men altid fast når det stejlede til. Og
vestvæggen måtte formodes at have en
god basalt, men at få det bekræftet
krævede lidt mere klatreudstyr end jeg i
øjeblikket havde på mig. Og en effektiv
skurebørste! Det var nu ved at være
halvsent, så vi måtte hellere finde
cykleme inden det blev mørkt. En
dalsænkning lidt inde i landet mundede
ud i nærheden og tegnede til at være en
hurtig smutvej ud, men vi havde gjort
regning uden vært. Det er ganske vist
meget tørt på Lanzarote, men ind
imellem må det stå ned i stænger. Ihvert
fald var dalens nedre løb gravet ud i en
dyb canyon, så det sidste stykke ned var
en ucharmerende scrambling i
ukonsolideret lavagrus, inden vi kunne
skrå over til der hvor vi havde parkeret




![page5.jpg](/1993/DB-1993-1/page5.jpg)
cyklerne. Til sidst nåede vi atter Famora,
men da var solen allerede gået ned, og på
de breddegrader går det stærkt, så da vi
nåede pashøjden kunne man ikke se en
hånd for sig. Jeg havde ganske vist
kompasset med, men en lygte havde
været en bedre idé. Nå, men lysene i la
Santa angav retningen, og så var det bare
at håbe der ikke var for mange huller
eller store sten undervejs. En rum tid
senere nåede vi frem, og jeg var glad for

at det ikke var min cykel, omend disse
mountainbikes kan tåle en del tæv. Vi
fejrede turen med en Tuborg og aftalte,
at jeg hellere måtte tage noget klatregrej
med næste gang. Og en skurebørste. Og
en pandelampe.

eee

Foto: Jan Elleby
El Castillejo set fra Famorastranden.





![page6.jpg](/1993/DB-1993-1/page6.jpg)
Om klatring i Ungarn

(Plus lidt om vandring)
Erik Karlsen

For en dansker vil det at tage til Ungarn
blot for at klatre vel kunne sidestilles
med, at en ungarer tager til Kullen med
samme formål: Der er lige lovlig langt at
køre. Men er man alligevel på vej syd-
over, befinder man sig i f.eks. Tatrabjer-
gene, skal man til Ungarn i andre anlig-
gender, eller ved man bare ikke, hvad
man skal lave i påske-, sommer- eller
efterårsferien, ja så vil man i hvert fald
ikke blive skuffet over et forsøg.

Mange opfatter Ungarn som et land
med paprika og store sletter, og at der
skulle være bjerge, hvor man tilmed kan
klatre, ja "det må man længere ud på
pusztaen med". Men sådan er det altså
bare. Der er faktisk gode muligheder
herfor, og herom vil jeg fortælle lidt i det
følgende.

Groft set kan Ungarns bjerge inddeles
i 3 områder: Det største, der strækker sig
som en stribe fra nordøst ved grærisen til
Slovakiet og ned mod sydvest, en klat i
det sydlige Ungarn ved Pécs (udtales
peetsch) samt en smule helt mod vest
ved grænsen til Østrig. Resten er i store
træk fladt eller småbakket.

Så vidt jeg ved, er det udelukkende
førstnævnte "stribe", der er interessant for
klatrere. Her findes der flere forskellige
hovedområder, nemlig et med klippe af
vulkansk oprindelse nord for Balatonsøen
(Mellemeuropas største sø), områderne i
og omkring Budapest (kalk), Måtrabjer-
gene mod nord (andesit), og Biikk-om-
rådet lidt mere mod nordøst (mest kalk).

Budapest

Budapest er også Ungarns hovedstad i
klatremæssig henseende. Praktisk taget
alle klatreområder kan nås herfra med
tog/bus (eller bil) inden for højst ganske
få timer, og selv inden for selve kommu-
negrænsen finder man et større antal
vægge og klippeblokke med alle svær-
hedsgrader. Det vil derfor være naturligt,
at denne beskrivelse starter med det, man
kan finde i selve Budapest.

Budapest består af to halvdele, hver på
sin side af Donau, men i klatre mæssig
henseende er det kun den vestlige, bjer-
grige side, der har interesse, idet den
østlige side stort set er flad. Alle klatre-
steder kan nås med offentlige transport-
midler, der kører så tit og koster så lidt,
at man lige så godt kan lade bilen stå,
hvis man har sådan en med. Således
kostede en dagsbillet, der gælder til både
metro, sporvogne og busser, i sommeren
1992 150 Forint - ca. 13 kr. Det kan i
den forbindelse godt betale sig at købe
en lille kortbog, hvor alle ruter med
numre er indtegnede. i

Til førstehåndsindtrykket vil jeg anbe-
fale tre steder, der ligger forholdsvis tæt
på hinanden omkring et minibjerg ved
navn Kecske-hegy ("gede-bjerg"). Man
finder bus nr. 65 eller 65A og tager den
nogle km op ad bakke, til den svinger
90" til højre ind på en plads. Her stiger
man af bussen og går lidt tilbage langs
vejen på en skovsti (højre side). Efter ca.
100 m drejer man skråt frem til højre, og




![page7.jpg](/1993/DB-1993-1/page7.jpg)
å
ud

apung &
brok

a/

Stemningsbillede fra Cskak& i Måtrabjergene.
7

Foto: Erik Karlsen.





![page8.jpg](/1993/DB-1993-1/page8.jpg)
lidt efter kommer man ud på en lille
lysning. Lidt skjult bag nogle træer ligger
et forladt kalkstensbrud ved navn Fran-
cia-bånya.

Her finder man 2 små og forholdsvis
lette vægge samt én 20 meter høj, næsten
konstant overhængende væg med ruter
fra 6. til 8. grad (efter UIAA). I denne
væg finder man et større antal bolte,
deriblandt nogle kæmpe indmurede no-
gen, men stoler man ikke for meget
herpå, er der fremragende sikringsmulig-
heder for alle slags kiler. Til gengæld for
den stejle væg har man et væld af kuf-
fertgreb, som jeg for en sjælden gangs
skyld godt kan anbefale at gå til med
kridt på fingrene. Det har alle andre
nemlig også gjort før én selv med de
deraf kendte følger.

Har man pumpet sine underarme godt
trætte her, kan man hvile dem og i stedet
bruge sine ben til at nå frem til det næste
kalkstensbrud, som er direkte opkaldt
efter det bjerg, det er gravet ind i. Man
går i retning af busholdepladsen, men
fortsætter herfra videre ad vejen (ikke
samme vej som bussen). Efter en lille km
drejer man til venstre og kommer ind/ud
på et lille åbent område med en slags
parkeringsplads. Ovre ved skoven skal
man finde et vejvisningsskilt. Herfra går
man direkte ind mellem træerne, og ad
en lille sti når man snart efter bruddet,
som bogstaveligt talt er et hul i jorden.

Klippen er derimod virkelig god, og det
er sværhedsgraden ligeledes. Der er kun
en enkelt rute i 4. grad, resten er mellem
VI og IX+. Stedet regnes meget højt
blandt Budapests ekstremklatrere, hvilket
også kan mærkes på grebene, som ofte er
lidt for glatpolerede. Derfor igen: Husk
kridtet. (Underligt at se sig selv komme
med en sådan opfordring).

Er man færdig her, hvilket man hurtigt

8

bliver i konditionel forstand, går man ud
af "hullet" igen og følger en bred sti
omkring bjerget i retning mod uret. På
den anden side støder man efter ca. 10
minutters gang på en række klippeblokke
(oppe til venstre) ved navn Oroszlån-
szikla (løve-klippe). Det drejer sig om et
utal af bouldermuligheder for folk med
hang til alle sværhedsgrader, altså også
dem, der måtte gå desillusionerede bort
de andre steder,

Mens man leder efter klettergartener i
Budapest, må man i øvrigt ikke glemme,
at det faktisk er er meget flot by. Især
bør man tage sig tid til en tur op på
borgen, som ikke blot er en borg, men
også en lille bydel med gamle huse og en
meget smuk kirke, Måtyås-kirken.

Pilis

Pilis ligger nordvest for Budapest, så at
sige i Donaus knæhase. Det er et bjerg-
rigt område, som ikke kun byder på
klatring, men også må kunne tiltale den,
som vil nøjes med at bruge benene.

Der er her flere gode muligheder, men
jeg vil nøjes med at omtale en af dem, et
sted som har fået besøg af klatrere siden
begyndelsen af århundredet. Således blev
den første VI+rute allerede lavet i 1920.

Stedet hedder Oszoly og nås ved først
at tage lokaltoget til Pomaz, lidt nord for
Budapest ved Donaus vestlige side (køb
tillægsbillet til dagskortet). Herfra afgår
der bus til den lille by Csobånka, nogle
få km væk. Her ser man ganske tydeligt,
hvad det er, man skal klatre på, så en
yderligere tilgangsbeskrivelse skulle være
overflødig. Ruterne er vel op til ca. 30
meter lange, men set nede fra byen ser
det hele meget mere imponerende ud.

Klippen (kalk), der er meget hvid, har




![page9.jpg](/1993/DB-1993-1/page9.jpg)
noget Alpsteinagtigt over sig og er gan-
ske god. Selv mindre ambitionsfyldte
klatrere kan få noget ud af stedet her.
Således er der flere lange ruter i 3. og 4.
grad. Det betyder dog ikke, at alle andre
skal gå forgæves. Sikringen foregår dels
med kiler, dels i de bolte, der vidner om,
at stedet har været kendt længe.

Måtra-bjergene

I modsætning til de fleste andre steder
foregår klatringen her på bjergarten an-
desit, en finkornet vulkansk bjergart, der
her kan lede tanken hen på sandsten
blandet med lidt "Ith-kalk". Området nås
ved fra Budapest at tage toget mod nord-
øst til Hatvan, hvor man skifter tog til
byen Påszt&, ca. 100 km fra Budapest.
Herfra stiger man på en rutebil, der tager
én med ind i Måtra-bjergene til en lang-
strakt flække ved navn Måtrakeresztes.
Her stiger man af ved stoppested nr. 2,
går lidt tilbage og derpå i nordlig retning
opad en grusvej. Denne grusvej følger
man i en nordøstlig hovedretning, til man
befinder sig i en skovklædt dal med et
lille vandløb 40 m væk på ens højre side
(ca. 20 min.). Er vandløbet der ikke, er
man sandsynligvis gået forkert.

Stejlt oppe til venstre befinder sig nogle
klipper kaldet Csékakd. Her finder man
ca. 40 ruter i et område, der er halvt så
stort som Carstens Rende, en størrelse,
der gør stedet yderst velegnet for hygge-
klatrere.

Alle ruter er velforsynede med bolte,
men det er også forholdsvis svært at
finde placeringer for kiler. Klippen er
gennemgående ret fast og har en lidt
båndet struktur, hvilket også påvirker
måden, man klatrer på. Sværhedsgraden
ligger jævnt fordelt mellem II og IX-, så
der er noget for alle temperamenter. For
at kompensere lidt for mine tidligere

"kridt-opfordringer" kan jeg meddele, at
dette hjælpemiddel er helt unødvendigt
her.

Over for Csékak&, på den anden dalsi-
de, ligger nogle andre vægge ved navn
Bårånykå. Jeg har ikke selv prøvet dem,
men lokale klatrere har fortalt mig, at
førstnævnte er langt det bedste af de to.

For vandrere er dette sted også en god
indgang til området. Man kan dog også
vælge at tage lidt længere mod øst. Dér
ligger nemlig Ungarns højeste bjerg,
Kékes, med sine 1015 m.

Bikk

Endnu længere mod øst finder man et
andet bjergrigt område ved navn Biikk
("bøg"). De højeste toppe er her lidt
lavere end i Måtrabjergene; men der er
flere af dem, og området er generelt mere
kuperet, hvilket giver en masse spænden-
de vandremuligheder. Når man skal
forsøge at finde klatrestederne, giver
dette dog også mulighed for at gå forkert.
Men på den anden side: Det var således,
at jeg selv fik øjnene op for, at man også
kunne vandre her.

Alt efter hvad man som klatrer leder
efter, har området to forskellige indgan-
ge, en vestlig, nord for den smukke by
Eger (hvorfra noget af Ungarns mest
kendte vin kommer) og en østlig i nær-
heden af Ungarns næststørste by Miskolc.

Da jeg kun har været i den vestlige del,
vil jeg nøjes med at beskrive dén. Man
tager toget fra Budapest til Eger (af og til
skal man skifte i en lille station ved navn
Fiizesabony). Her skifter man til en skin-
nebus, som bringer én til den lille by
Nagyvisny6 efter ca. 35 km. Mod sydøst
ser man allerede de bjerge, man skal
forsøge at finde. Man følger vejen mod
øst en km og drejer derefter af mod syd.

9




![page10.jpg](/1993/DB-1993-1/page10.jpg)
Efter nogle hundrede meter drejer man af
mod venstre og følger en bred sti op mod
en borgruin (borg = vår). Der hersker en
lidt mystisk stemning her i disse bjerge,
og går man for sig selv, bør man nok
lige huske at overbevise sig selv om, at
en vis greve altså kommer fra et andet
område, der ligger nogle hundrede km
mod sydøst.

Stedet, man skal finde, hedder Dédes,
og det drejer sig om Ungarns efter sigen-
de største klippevæg. De 60 meters højde
siger måske ikke så meget, men kan
alligevel give lidt længerevarende for-
nøjelse. Klippen har en umiskendelig
lighed med den, man finder i Wetter-
steingebirge; men sværhedsgraden er
generelt større, idet man næppe finder
ruter under 4. grad. Derimod kommer
folk med ambitioner i 6. - 8. grad ikke
forgæves.

Tager man afsted fra Budapest tidligt
om morgenen (ca. kl. 7), og vil man
tilbage igen om aftenen, kan man sagtens
nå at klatre nogle timer her. Vil man
gerne blive lidt i området, må man ikke
gå glip af en rundtur i byen Eger, der
virker som et levende levn fra den sene
middelalder.

Andre områder og generelle ting

I dette bidrag har der kun været plads
til enkelte steder. I virkeligheden er der
mange flere anbefalelsesværdige vægge,
der let kan nås fra Budapest eller ligger
i selve byen. Selvom jeg ikke kender alle
steder, står jeg gerne til rådighed med
flere oplysninger. Jeg kan især anbefale
en væg ved byen Tatabånya, ca. 55 km
vest for Budapest. Væggen ses meget
tydeligt fra banegården. I nærheden af
Balatonsøen kan man som omtalt også
klatre, men er man træt af dette, kan man
bare tage ned og hoppe i søen. Det vil

10

blive anset for en normal foreteelse, og
mange mennesker valfarter til dette popu-
lære badested om sommeren.

Ungarn er i øvrigt også værd at tage til,
hvis man ikke kun vil klatre. Sprutten er
billig, vinen er billig og øllet (der også er
billigt) har tit en smag, som de mest
konservative danske øldrikkere kan klare.
Har man i stedet brug for en hurtig tår
vand på en banegård, kan man roligt
drikke dét, der kommer ud af vandhaner-
ne. Det gælder også det vand, man kan
hente op af de talrige pumper, man finder
langs vejene i nogle områder. Er man
dernede i den varme periode, kan jeg
anbefale deres vaffelis, der koster så lidt
(for os turister), at man let kan købe sig
mæt i dem.

Er man sulten, er ungarsk mad ikke
mere fremmedartet, end at selv de perso-
ner med størst hjemve må kunne klare
det. Men hvis man kun er til burgere, så
har de "selvfølgelig" også en McDonalds
i Budapest med priser, der er halvt så
høje som her. Den ligger lige overfor
baren med den topløse servering...

Når man nu alligevel er i Budapest, kan
man lige så godt få fat i en ungarsk
klatrefører. Den købes ved Hegyisport,
Råday utca 24, Budapest (østlige Donau-
side), hedder "Magyarorszåg sziklåin" ("I
Ungarns klipper") og koster den nette
sum af 300 Forint (25 kr.). Jeg indrøm-
mer, at ungarsk er et svært sprog, så
føreren er måske ikke lige netop læse-
venlig for ikke-ungarere. Men til alt held
er alle områder beskrevet ved hjælp af
kort- og ruteskitser, så den er faktisk ret
brugbar. Jeg har læst, at der engang
skulle komme en udgave på tysk, men
endnu har jeg ikke set den. I øvrigt kan
man ofte i denne butik få et par gode tip
med på vejen. En af medarbejdere,




![page11.jpg](/1993/DB-1993-1/page11.jpg)
Gåbor Babcsån, er samtidig en af Un-
garns bedste klatrere, og han er altid
villig til at give oplysninger.

Med hensyn til sproget er der den trøst
at hente, at mange unge mennesker taler
engelsk. Især i den sydlige del af Ungarn
taler mange - især lidt ældre - også tysk
(der findes faktisk et tysktalende mindre-
tal). Desværre støder man også tit på
ungarere, der ikke taler germanske eller
romanske sprog, og derfor vil jeg anbe-
fale at købe en ungarsk parlør, når man
kommer til Budapest. Ligesom andre
bøger i Ungarn koster sådan en ikke
særlig meget. Indtil man har købt den,
kan jeg røbe, at det før omtalte dagskort
hedder "napijegy" (udtales ca. nåpijædj).
Parløren kan man bruge til at vise folk,
hvad man ville have sagt, hvis man

kunne udtale sproget rigtigt.

Med hensyn til priser er klatreudstyr
derimod ikke billigere end her. For de
fleste ungarere er det faktisk en del dyre-
re, for selvom prisniveauet på madvarer
er en del lavere end her, er lønningerne
det også. Så hvis nogen er interesserede
i at lave lidt udviklingshjælp, så kunne
man passende glemme at tage noget
udstyr med tilbage. Eller evt. udskifte de
dårligste, hjemmelavede bolte med nogle
mere troværdige.

I øvrigt er ungarerne et venligt folke-
færd, så hvad hindrer mere i at planlægge
den næste tur, Hvis nogen har en plads
fri, så sig bare til.…

Foto: Erik Karlsen
Lokal ungmø i Francia-Bånya. VII-

11




![page12.jpg](/1993/DB-1993-1/page12.jpg)
Thai Rock

Torbjørn Winther

Jeg vender yderligere et blad i min
bog, læser og ruller om på siden i det
varme sand. Sicherung klar! høres der
oppe over mig.

Vandet har en klar smaragdgrøn
farve. Sandet er varmt og hvidt.
Kalkstensklipperne skifter fra den
faste grå verdonlignende farve til
rødgule nuancer, som byder på
interessante formationer, men som er
en smule løsere.

Seil Einziehen!

Jeg vender en ny side i min bog,
køber ét stykke frisk ananas fra en
strandsælger og åbner en iskold coca-
cola.

Klatremotivationen er ikke stor. Solen
stråler over det sydlige Thailands
paradis-klipper.

Efter en hektisk tid med at besøge
templer og Buddha-statuer i Bangkok
samt med trekking blandt bjergfolket i
den gyldne trekant, så er jeg havnet her
på strandene i Phra Nang og Rai Leh,
nogle kilometre ad søvejen fra den
søvnige fiskerby Krabi. Livet er skønt og
afslappende. Om dagen klatring eller
dykning på koralrevet, om aftenen fylder
man sig med god mad og tropiske
sommeraftener.

Jeg havde læst en del om klatring i
Thailand og set Wolfgangs Giillichs
billeder, så det var ikke en nyhed for mig
at der fandes klatring her. At det var af
så høj kvalitet, og at der var så meget,
var derimod en overraskelse. Sådan her
må Verdon og Buoux have set ud for 20
år siden, inden udviklingen eksploderede.

”Phra Nang Cocktail" er en
overhængende 7a+ på Phra Nang

12

stranden. Kort men brutal. Tex, en af de
lokale thailanske klatrere har lige soloet
op og ned for at sætte et topreb fast. En
engelsk pige Tracy, som arbejder på en
af de lokale barer, hænger og sveder
under overhænget. Det er ca. 30 grader i
skyggen, og grebene er en smule sandede
til. Snart er det min tur, sørgeligt nok, for
det bliver ingen videre opvisning. Jeg er
kommet direkte fra det svenske
vinterslask, og klatreformen er dårlig.
Efter at have hængt et par gange, samt en
masse eder, lykkes det at komme op til
den usle borbolt som holder rebet.
Nedfiring. Tex soloer igen op og tager
karabinen ud. Imponerende. Men han
kender naturligvis også ruten ud og ind.
Fra den hvide strand ved Phra Nang
rejser kalkvæggene sig med massive
overhæng. Stalaktitter hænger ned over
vandet, grå kalk løber over i brun,orange
og rød. Gennem overhængene snor sig en
fem reblængders rute på 5c/6a sig. Jurgen
fra Tyskland og jeg binder os ind foran
den første reblængde, som er en hvid 30
meter høj pillar. Klatringen er af en god
kvalitet og med borbolte hele vejen.
Anden reblængde er en lang travers ud i
den overhængende zone af klippen. Hele
ruten går i lettere vertikale partier med
overhængene, under og over os. Dette
giver  spetakulære positioner lige
ovenover folk, som soler sig på stranden.
Tredie reblængde er en temmelig beskidt
historie, selv om den byder på nogle
eksponerede trin over gabende kaminer.
Formationerne er egendommelige; det
virker som om at klippen her er en rest
af urgamle grotter, med stalaktitter og
svimlende gab op ad væggen.




![page13.jpg](/1993/DB-1993-1/page13.jpg)
i EN

Foto: Torbjérn Winther. Tracy og Tex på »Little shit« 6c+.

13





![page14.jpg](/1993/DB-1993-1/page14.jpg)
Standpladsen på fjerde reblængde er en
lille hylde med fyrre meter ned til
stranden, og vi kan ikke se væggen under
os. Reblængden starter med et overhæng
som jeg hurtigt forcerer på jugs. Derefter
følger rutens bedste klatring på rødagtig
kalk, 25 meters fin vægklatring. Jugene
kommer hurtigt efter hinanden op ad den
sidste reblængdes lange travers. Havde vi
haft to 60 meter reb, kunne vi have firet
os direkte ned til starten af ruten. Vi har
bare et reb og tvinges til at fire og klatre
ned langs ruten i korte etapper. En time
senere står vi svedende og tørstige på
stranden.

Hviledag, en af mange. Skal det være
en god bog eller dykning på koralrevet?
Anja, min ven fra Tyskland, og jeg
vælger at tage en båd ud til Chicken
Island for at dykke. Afgang klokken ni
om morgenen. Med den ombyggede
bilmotor larmende bagerst i vores
"longtail-boat" sejler vi ud mod de
vertikale kalkklipper ved horisonten.
Solen brænder. Den tropiske soldis får
konturene til at flimre, som vi fjerner os
fra Rai Leh og palmelundene. Efter 45
minutter ankrer vi op i en lille vig med
smaragdgrønt vand og en hvid strand.
Vandet er varmt, mere end 25 grader. Vi
veksler mellem lange stunder svømmende
blandt koraller og fisk og hvile på
stranden.

Det bliver mørkt tidligt. Ved syvtiden
famler man sig frem mellem palmetræer
med en vis angst for faldende
kokosnødder. På vej til restauranten og
en tre retters middag med fersk seafood
som barracuda og hajkoteletter, gigant
rejer og tunfisk, passere jeg de små
bambusbungalows, som er den mest
almindelige måde at bo på her. De
thailandske servitricer er lidt distræte,
nogle gange kommer desserten først og

14

øllen til sidst, med det overlever man,
når hele festen for en aften koster 25-30
kr. Den tropiske aften er varm og mørk.
Solnedgangen med sine farver fra rødt til
dyblilla nydes fra Rai Leh West. Sent om
aftenen kan man se lyset fra fiskerbådene
langt derude.

Fakta: Der er to måder at komme til
Krabi på. Enten med tog fra Bangkok til
Surat Thani og derefter bus til Krabi. Fra
Krabi går der longtail-boats til Pra Nang
og Rai Leh, som er to strande fem
minutters gang fra hinanden på en halvø.
Større både går ud til Koh Phii Phii.
Eller også at flyve fra Bangkok til
Phuket og derefter med båd derfra,
hvilket sparer tid. Rygterne siger at Koh
Phii Phii er dyrere og at der er mange
turister, men klatringen kan være den
ulempe værd, jeg var der dog ikke. En
del af klatringen nås med båd, men det er
ikke dyrt at leje en longtail-boat nogle
stykker og sejle afsted. Klippen er ikke
konsekvent lige så god som den franske
kalk, men indimellem er den i meget høj
klasse. Som højbudgets alternativ. til
Spanien i vinter er Thailand ikke noget
dumt sted, specielt om man også vil
dykke. En guide til området er produceret
af Francois Burnier og Dominique
Potard, Køb den i Frankrig inden du
tager afsted.




![page15.jpg](/1993/DB-1993-1/page15.jpg)
HØJDEFYSIOLOGISK UNDERSØGELSE
VED TOPPEN AF MONT-BLANC.

Michel Court-Payen

I september måned fik jeg mulighed for
at deltage i et spændende forsknings-
projekt, som tillod mig at kombinere
mine to interesser, nemlig mit job (læge)
og min hobby (bjergbestigning).

Vi var tre læger fra Herlev Amtssyge-
hus, som i begyndelsen af september
mødte op på klinisk-fysiologisk afdeling
på Bobigny sygehuset, i udkanten af
Paris. Hvor A.R.P.E. har sin adresse.
A.R.P.E betyder "Association pour la
recherche en Physiologie de 1”Environ-
nement" (Læs det omvendt, så er det
forståeligt på engelsk!). Det er et sted,
hvor man prøver at forstå, hvorfor man
bliver fysisk syg, når man får denne
sindssyge idé at bevæge sig væk fra
dalene og op mod de høje højder.

Problemet er, at vi bjergbestigere har
denne trang til at altid vende os mod
bjergenes toppe (mariehøne-syndromet ?),
og at toppene netop findes i de ilttynde
luftlag. Kroppen fungerer ikke på samme
måde, når luften, som fylder lungerne,
ikke indeholder så meget ilt. For eksem-
pel ved toppen af Mont-Blanc (4807 m)
er iltindeholdet nedsat med næsten 50 %
sammenlignet med Cåte d”Azur (0 m)!

Dette kan medføre (hos ca. 50 % af os)
hovedpine, kvalme, opkastninger, træt-
hed, dårlig søvn og at man ikke svarer,
når der bliver sagt "bon appétit". Når
man har disse symptomer over ca. 3500
m er det (næsten) altid på grund af høj-
den. I nogen tilfælde kan højdesyge
udvikle sig til lunge- eller hjerneødem og
dette kan være livsstruende, hvilket for-
klarer hvorfor fysiologer og læger kan
bruge tid og penge på at studere

fænomenet.

Årsagen til, at jeg tog til Frankrig var,
at jeg ville finde ud af, om blodet løber
hurtigere eller langsommere i de forskel-
lige organers kar (hjerne, lever, nyre,
milt, tarme), når man er i 4350 meters-
højde. For at måle dette lånte jeg et
danskbygget ultralyd apparat med Dop-
pler system (Briiel & Kjær) og plan-
lagde at undersøge forsøgspersoner både
i normal højde (Paris) og i 4350 m.

Efter den første uge i Paris, hvor 12
forsøgspersonner blev undersøgt for
alverdens ting, tog hele gruppen til
Chamonix, i alt 14 mennesker, som alle
var læger eller biologer. Den første nat
overnattede vi i selve ENSA bygningen
(Ecole Nationale de Ski et d”Alpinisme),
der hvor bjergguiderne bliver uddannet.

Højdemålingerne i 4350 m kunne gøres
takket være samarbejdet med A.R.P.E.
De har ansvaret for at organisere den
forskning, som udføres i en hytte som
ligger på selve " voie normale" til Mont-
Blanc og mindre end 500 m fra toppen,
ved foden af "grande bosse". Hytten blev
bygget af Joseph Vallot i 1890
(observatoire Vallot). I den periode
kunne man faktisk opleve, hvad man
kaldte "observatoriernes krig", for der
blev bygget to konkurerende observato-
rier ved Mont-Blanc. Den første blev
bygget på selve toppen af Mont-Blanc
(observatoire Jansson). Den holdt ikke
længe på grund af gletcherisens bevæ-
gelse, som man ikke kendte til dengang.
Den anden eksisterer altså endnu, fordi
den blev bygget på et klippeparti (obser-
vatoire Vallot).

15




![page16.jpg](/1993/DB-1993-1/page16.jpg)
Foto: Michel Court-Payen.

16





![page17.jpg](/1993/DB-1993-1/page17.jpg)
For at opleve en kraftig og brutal effekt
af højden, blev vi transporteret af en
helikopter direkte op til Vallot, hvor der
findes to hytter tæt på hinanden,
"observatoriet", som er låst og kun kan
benyttes til forskning og "refugen", som
må bruges af bjergbestigere, som kom-
mer fra Mont-Blanc og behøver hvile.
Jeg må sige, at denne flyvetur op over
bosson-gletcheren har været den floteste
og mest imponerende, jeg har oplevet!
Hele turen op tænkte jeg samtidig meget
på det, jeg lige havde fået at vide, nemlig
at laboratoriets dør kun var kun 59 cm
bred (ultralydapparatets mindste dimen-
sion var 61 cm !!!).

Kort tid efter kunne jeg se helikopteren
komme tilbage med ultralyd-apparatet,
som den deponerede på laboratoriets
smalle terrasse med meget stor
nøjagtighed! Så kunne vi gå i gang med
at rive dørens metalramme ned og
afmontere nogle af apparatets dele. Det
tjente vi nøjagtig 2 cm på og apparatet
kunne glide ind af døren. Men der kunne
ikke havde været en stykke wc-papir
mellem apparatet og dørkarmen.

Vi blev 6 dage oppe i højden. Jeg var
lettet over, at apparatet fungerede godt,
og at jeg kunde lave mine målinger.
Nogen sjældne gange blev strømmen
ustabil, og jeg blev afbrudt i mit arbejde.
Strømmen kom fra en generator, som
skulle have sin ration benzin to gange
daglig. Der var lidt usikkerhed, om denne
kunne give strøm nok til alle vores
apparater, men det gik uden større
problemer.

Livet i Vallot var inget luxusliv, men vi
havde det godt set med bjergbestigeres
øjne. Vi havde varme, god mad og godt
humør, og det er det vigtigste, når man
skal være så tæt på hinanden i 6 dage. Vi
skulle arbejde og nå et program, mens

stort set alle var syge ! Det gælder om
at være venlig, selvom der bliver kastet
op på spisebordet.

Der kom tit bjergbestigere forbi, men vi
kunne ikke lade dem komme ind,
medmindre de havde det specialt dårlig.
Jeg må sige, at jeg syntes, at der var
noget komisk over en kvinde, som
spurgte, om hun måtte komme ind, fordi
hun påstod at have "mountain sickness"
uden at vide, at bag døren var der 14
specialister i højdesyge! Nå … men hun
overlevede.

Vi havde dårligt vejr i perioder men
også rigtig godt vejr og lejlighed til at
nyde omgivelserne på en anden måde,
end når man "bare" vandrer forbi. Da vi
skulle ned til Chamonix, var himlen ikke
helt fri for skyer, og det foregik lidt
hastigt og dramatisk. Da jeg hoppede i
helikopteren, fik jeg at vide, at vi skulle
skynde os ned, fordi benzintælleren var
begyndt at blinke! Nå men jeg
overlevede.

På grund af denne periode med dårligt
vejr og den forsinkelse, det medførte,
kunne jeg ikke nå mit fly til København,
men i toget grinede vi meget over, at
dem, som havde været forsøgspersonner
i Vallot, ikke skulle gå rundt i T-shirt i
Paris denne aften. Beskidt, ubarberet,
euforisk efter at havde været i højden og
med stikar på armerne. Havde politiet set
dem, var de sikkert blevet anholdt som
stiknarkomaner.

17




![page18.jpg](/1993/DB-1993-1/page18.jpg)
Græsk Øklippe

Sten Andreasson

Forrige sommerferie blev afviklet i
Chamonix og gav dermed ordene "ferie"
og "sommer" helt nye dimensioner.
Alperne i august kan åbenbart være kolde
og våde samt give særdeles hårdt fysisk
arbejde. Ferie blev et relativt begreb den
sommer, så dette års sommerferie skulle
være "rigtig" ferie. Sol, strand og vand,
men på fornuftig vis afbalanceret med let
motion i form af solskinsklatring.

Vi rekvirerede et bjerg (endnu en
4000'er) af feriekataloger og kiggede
billeder, til vi blev grønne i hovederne.
På hvert andet billede var der klipper
langs acurgrønne kyster med storsmi-
lende barmfagre blondiner i mini-
bikinier. Det lød altsammen besnærende
og var svært at vælge imellem, meget
svært. Der blev ringet til feriebureauerne
for at tjekke om billederne var ægte, om
de nu også var fra de områder, der stod.
Vi var godt klar over, at ikke alle
blondinerne ville være der, men
klipperne, hvad med dem? Samtlige
bureauer kunne garantere, at billederne
stammede "ikke langt fra" det og det
hotel.

I lang tid vaklede vi mellem Kreta,
Madeira samt et par tyrkiske lokaliteter.
Af uransagelige grunde havnede vi hos
Fritidsrejser, der lige akkurat vidste, hvad
vi havde behov for. Vi havde da brugt
måneder på udvælgelses-proceduren, og
var derfor lette ofre, der råt åd den 14
dages tur til Skopolos i det ægæiske hav,
de diskede op med.

Vi skulle alle tre indkvarteres i "Stellas
pensionat"; et værelse, ingen forplejning,
et fund for de penge! Nåh-ja, forrige
sommer, dengang i Alperne, havde vi

18

også været tre, 14 dage i et mini 3-
personers telt, så det gik vel. Min
kæreste protesterede næsten ikke, hun
ville bare ha” garanti for, at vi ikke
skulle - spise af paptallerkener og med
engangsbestik en gang til. Ok-ok.

Der var kun lige en enkelt lille detalje,
der skulle ordnes inden afrejsen. Johnny
havde en visdomstand som jeg fjernede
dagen før afrejsen. Bare rolig, vi er
begge tandlæger, så ingen fusk dér.

Næste morgen afrejse fra Kastrup.
Johnny påfaldende tavs, formentlig af
selvmedlidenhed, men da han til tider
taler mere end uafbrudt, var afvekslingen
velkommen og ferien tegnede fint.
Landing foregik planmæssigt på Skiathos,
men da Johnny nu overdrev vildt ved
kun at ha” udtalt  uartikulerede
enstavelses eder under hele turen, spurgte
jeg forsigtigt om han stadig havde en
smule ondt? Heldigvis var han stadig
fastspændt i flystolen da han skulle svare,
og min kæreste sad imellem. Det viste
sig, at han havde været på apoteket efter
alt fra panodil og codein til
erythromycin.

Da vi ankom til "Stellas pensionat" var
Karens bagage forsvundet undervejs,
hvilket nu ikke burde være det helt store
problem, eftersom alt klatreudstyret jo
var nået frem. Værre var de manglende
pensionatshåndklæder. Der havde tydeligt
stået i feriekataloget "Inkl. sengelinned
og håndklæder", og da vi af erfaring ved,
vi ofte får taget rigeligt udstyr med,
havde vi taget konsekvensen og undladt
håndklæder for at spare på vægten.
Håndklæderne dukkede først op efter 3
lange døgn, Karens bagage allerede efter




![page19.jpg](/1993/DB-1993-1/page19.jpg)
z

Foto: Karen Buhl.

19




![page20.jpg](/1993/DB-1993-1/page20.jpg)
14 dag, men sådan er der jo så meget.

Klippen fandt vi "ikke langt fra" et af
de andre hoteller, faktisk var der kun et
enkelt område, man kunne nå efter en
times vandring, resten krævede brug af
knallert eller bus. Men pyt. En times
vandring krævede kun 1% liter væske, da
samtlige 14 dage bød på høj solskin 32?
c. ingen skyer overhovedet. Vi lagde
altså ud med de lettest tilgængelige
områder helt ned til vandet lige ved siden
af stranden. Knapt var vi nået 40 skridt
hen langs den 20-30 meter høje klippe,
før en overvægtig, skaldet og yderst
ophidset græker truede med politi, hvis vi
ikke omgående forsvandt fra hans private
grund. Så den dag badede vi.

Næste dag var hidsigproppen der stadig,
han ejede også en lille sodavandsbiks på
stranden, hvorfra han nidkært overvågede
adgangsvejen til den forjættende klippe.
Johnny gik over og købte en cola og
pludselig var sagen en helt anden. Han
ejede ikke klippene, men boede i et hus
overfor og var bange for brandfare pga.
tørken, da han havde taget klatreudstyr
for campingudstyr. Selvfølgelig måtte
man klatre, det var forøvrigt verdens
bedste ruter, ja faktisk kom der flere
tyskere hvert år udelukkende pga. den
væg. Vi skulle være hjertelig
velkommen. Det lød lovende, men holdt
ikke en meter. Det blev til en enkelt rute,
ført af Johnny, en rute han den dag i dag
stædigt hævder var en 4. grads rute. Tja,
måske pga. varmen.

De næste dage blev der rekognosceret,
hvilket afslørede bedre forhold ved en
afsidesliggende nudiststrand. Det affødte
et mindre moralsk dilemma, for hvordan
klatrer man sådan et sted? Vi valgte at
klatre topløse, men følte os alligevel
noget overbegloede. I løbet af de 2 uger
nåede vi stort set rundt på hele øen.

20

Nogle af klippene blev endda fundet ved
hjælp af båd. Generelt var ruterne
omkring Kullen-længde, men uhyre løse
og dårlige. som regel var de nederste 4-6
meter gode, hvorefter de smuldrede for et
godt ord. Teknikken blev derfor
indimellem ændret til bouldering og
vandtraverser kun iført badebukser,
friktionssko og sele; medbringende 2-3
friends, en lang slynge og en
expresslynge, ingen reb. Så kunne man
sikre sig selv ved de værste crux og
undgå alt for mange vandgange. Specielt
var der en eftermiddag en af de sidste
dage, hvor vi lavede en omkring 200
meter lang vandtravers fra 0.5 til 6 meter
over havet. Hvis vi var styrtet ville vi
bare være røget i det 25? c. varme vand.
Vi havde i forvejen snorkel-dykket langs
ruten og sikret os, at der ingen
undervandsskær var. Der blev i det hele
taget til meget snorkel-dykning og ikke
kun ved nudist-stranden. Klippeklatring
og dykning er glimrende forenelige i det
græske øhav, modsat i Alperne.




![page21.jpg](/1993/DB-1993-1/page21.jpg)
Sommer-ræf 1993

La Grave (Massiv des Ecrins)

Det er ikke mere end tre år siden at vi
holdt træf på disse kanter, nemlig i la
Bérarde. La Grave ligger også i Massiv
des Écrins men til forskel fra la Bérarde
ligger byen på hovedvejen mellem
Grenoble og  Briangon, hvilket gør
transport meget lettere, og dermed gerne
skulle tilgodese dem der ikke har egen
bil. Der er 80 km. til Grenoble og 40 km.
til Briangon, begge byer med gode
indkøbsmuligheder og seværdighe-der for
dem der ikke vil nøjes med hvad la
Grave formår at tilbyde.

Den største attraktion i området
bjergmæssigt er Meije, der med sine
3983 m. dominerer la Grave, hvor den
rejser sig højt over byen. La Grave ligger
i 1526 m. i et område som er kendt for
godt vejr Briangcon 40 km. væk har 300
solskinsdage om året, hvilket er
usædvanligt for Alperne og samtidigt
hører til noget af det højeste i frankrig.

Der er ingen tvivl om at Meije er
toppen i området, især med den flotte
overskridning af selve graten, som giver
en flot tre dagestur; dog er svær-
hedsgraden forholdsvis høj da selve
graten er klippeklatring. Men området
byder også på masser af lette PD ture,
f.eks. pic de la Grave eller le Rateau,
som let nåes ved at tage liften op til
3200 m.

Skulle vejret mod forventning en dag
ikke være til sne, er der masse af vægge
nede i dalen ikke langt fra vejen, hvor de
sportsklatre-interesserede kan prøve
formen af. F.eks. le Bez ca 5 km. fra la
Grave. 120 meter granit-klippe med
50 ruter fra 3 til 6b. Væggen er østvendt,

så det er til at holde ud om sommeren.
Le Bez er én ud af fire granit-klipper i
dalen; resten af sportsklatre-stederne er
kalk, vekslende mellem 20 til 150 m. og
fra 3b til 8b+. Alt taget ud fra en 1988
fører.

For dem der endnu ikke har klatret
Dibona er chancen der nu. Den ligger
godt nok en times kørsel fra la Grave,
men det er bestemt turen værd. Med ruter
fra 4 grad og opefter, af 350 meters
længde. Et bjerg der er som taget ud af
et tegneseriehæfte, et bjerg hvor man
ikke er i tvivl om hvornår man har nået
toppen.

Da vi lige er startet på at arrangere
sommerens træf, er der meget mere at
skrive om dette sted og alle bjergene i
området. Vi vil derfor vende tilbage i
næste nummer af bladet med mere om
områdets mange tilbud.

I kan dog allerede nu reservere uge 28
til sommertræf 1993.

2




![page22.jpg](/1993/DB-1993-1/page22.jpg)
Ny Klatrevæg.

Det varer ikke længe før vi ikke har
klatrevæggen i Scandiagade mere. Ifølge
den nuværende byplanlægning skal den
nye Amagerbane gå nogenlunde lige
igennem overhænget på vores ellers
udmærkede væg. Derfor er vi nu startet
på det store arbejde med at opspore
mulige placeringer af en ny klatrevæg
samt på at få det økonomiske grundlag
iorden, så den nye væg kan blive endnu
bedre end den nuværende.

Erfaringen fra sidste gang vi byggede,
viste, at det største problem er at finde et
sted som opfylder de krav vi må have,
for at en sådan væg kan fungere, såsom
en ordenlig højde og mulighed for
opvarmning 0.s.V.

Der er altid nogen som kender nogen,
har hørt eller set et egnet sted til at
opføre en ny klatrevæg. Disse personer er
vi interesserede i at snakke

med, så bestyrelsen kan lave en officiel
henvendelse til det pågældende sted.

Ole Brudsø er blevet primus motor i
dette arbejde. Et arbejde der går ud på at
(sammen med DBK bestyrelsen og KK
bestyrelsen) finde det bedste sted til
vores næste klatrevæg og finde ud af,
hvordan den skal se ud.

Men først skal stedet findes, og det har
høj prioritet i øjeblikket. Hvis der derfor
er nogen, der har set, ser eller hører om
egnede steder, så kontakt Ole Brudsø så
hurtigt som muligt, så vi kan få taget
kontakt til ejeren af stedet og høre
nærmere om mulighederne for at leje
eller købe stedet.

Kontakt Ole Brudsø
Sct. Hansgade 9
2200 Kbh. N
tlf. 31 398396

Nye væg og generalforsamling

Ole Brudsø

Som bekendt løber lejemålet for vores klatrevæg ud i løbet af 1993. Denne væg har haft
stor betydning for vores klub. Nye aktiviteter er opstået, nye grupper af medlemmer og
en ny stil er kommet. Hvis vi skal beholde denne aktivitet, skal vi have en ny
klatrevæg.

Det er svært at budgettere på forhånd, når vi ikke kender det nye lokale. Vores
nuværende klatrevæg, har givet os gode erfaringer med hensyn til, hvad der er godt og
skidt.

Så når der kommer konkrete planer om et sted, skal der ud fra et seriøst budget
diskuteres, hvilket kvalitetsniveau væggen skal have og hvilke indtægter der er mulige;
der skal muligvis foretages lidt studierejser for at lære af andres erfaringer.

Derfor, når vi afsætter et beløb, skal det ses som en politisk handling, dvs. at vi gerne
vil markere vores velvilje til at skabe en ny og bedre klatrevæg og ikke, tror at beløbet
er et bud på de reelle udgifter. Muligvis kan skabelsen af Københavns Klatreklub gøre
det nemmere at hente tilskud til opbygningen af en ny væg.

22




![page23.jpg](/1993/DB-1993-1/page23.jpg)
Nye ruter

Peter Harremoés

Alteret

Kordegnen V1(6) ca 12 m. (Henrik Jessen Hansen & Jan Mathorne sept. 792).
Velsikret og god overhængende klatring på store greb lige th. for R. 2. 2 bladbolte.
Prædikestolen VI-(7-) ca. 12 m. (Jan Mathorne sept. 792).

Rimelig let op ad pillaren mellem R. 5 og R. 6 til den 20 grader overhængende væg.
Velsikret. 1 borbolt.

B & K Medical A/S V-(5-) (Jan Mathorne m. fl., alle fra B & K Medical A/S, aug.
792).

Th. for R. 9. Nederste del er OK, men den øverste 2/3 er let, lidt løs og lidt dårlig
sikret.

K2

Frøken Larvefod III+(4-) (Jan Mathorne & Helle Kampp sept. 792, men utvivlsomt
klatret i urtiden).

Ruten starter på platten tv. for R. 22 og går op til et markant riss, travers rundt, og
via en diedre til toppen.

Kap det gode håb
Frem til fortiden er sværtsikret og ikke velsikret som det oplyses i føreren.

Japanervæggen

Kong Frederik kører for stærkt N1-(6) ca. 21 m. (Jan Andersen solo, til hylden juni

790, anden halvdel juni 792).

Mellem R. 3 og R. 4. Lidt teknisk start.

Hiroshima Jan Andersen har bedt mig meddele at han hang to gange under første-
bestigningen, så første fribestigning er sandsynligvis foretaget af undertegnede.

Nagasaki VIM-(8-) ca. 9 m. (Jan Andersen (& Calle Jagusch) maj 790). |
Brutal og psykisk rute th. for R. 7. Sikres med kiler. |

Testoverhænget
Kodiak er forkert indtegnet. Dels går den ca. 2 m. højere oppe og dels fortsætter den
op i diedren og som afslutning klatres nogle delikate hylder.

Stenstugerna
Standardruten har mistet en stor blok og skal derfor opgraderes til NI.

Kullamannens korridor
Krugenmannen NVl-(6) 15 m. (Torbjørn Winther & Magnus Nilsson juni 792).

23




![page24.jpg](/1993/DB-1993-1/page24.jpg)
Ruten starter ved indstigningen til The Corner og derefter ud på venstre væg lige
ovenfor overhænget. 4 borbolte. Ikke med på billedet.

Mus og elefanter VI-(6-) ca. 12 m (Jan Andersen solo, juni 792).

Den brudte kant tv for Kajs Problem. Lidt løs i toppen, ellers fast klippe.

Delirium tremens V1(6) (Jan Andersen (& Henrik Koch), juni 792)).

Starter direkte på den overhængende og usikrede pillar i bunden. Lige over pillaren
ved hylden er et godt sikringspunkt. Herfra på kuffertgrebene tv. for Khmer Rouge.
Khmer rouge VIM-(7) ca. 9 m. (Jan Andersen (& Henrik Kock), juni 792).

Hård at sikre men velsikret.

Muhadjin V+(6-) ca. 13 m. (Jan Andersen & Henrik Kock, juni 792).

Mellem Curver og Kaminen.

Håstahovmalen

Kosakkens nye ridepisk V11(7+) ca. 12 m. (Jan Andersen (& Michael Kristiansen)
juli 792).

Ruten går lige ved siden af R. 3 og cruxet består i at komme i position oppe under
taget og ud til kuffertgrebet næsten helt ude på den højre kant. Herefter let og luftig
afslutning op ad platten.

Ostra Nås

Den Mølædte Obelisk N-(5-) ca. 20 m. (Henrik J. Hansen & Jan Mathorne juni 792).
Op til et tydeligt riss tv. for R. 1 og via "næsens" højre side til toppen. Mere oplagt
linie og bedre og fastere end de 2 andre ruter; dog stadig lidt løs.

Gubbamalen

The electric cool acid test VII-(7-) (Søren Smidt & Thomas Stærmose, juni 792).
Variant af Rurps, men lidt længere th. 4 borbolte.

Tao IV(5-) 10 m. (Søren Smidt & Thomas Stærmose maj 792).

T.h. for Karma.

Chi VI-(6) 20 m. (Søren Smidt, Michael Hjort, Ole Krarup og Lars Gundersen, maj
792).

T.v. for Skidtrenden.

Zazen VI-(5+)X(Søren Smidt & Thomas Stærmose maj 792).

T.h. for Skidtrenden.

Bushido VI+(6+) (Søren Smidt & Michael Hjort maj 792).

T.h. for Zazen.

Maltskutenås

Isfuglen V1+(7-) 20 m. (Søren Smidt & Thomas Stærmose, maj 792).

Lige th. for R. 2. 3 borbolte.

Baader Meinhoff-mord på uskyldige. NI +(7+) ca. 17 m. (Jan Andersen (& Lars
Vestergaard), juni 792).

Mellem Isfuglen og R. 3. Start hvor overhænget er størst; udvis dog forsigtighed
med den løse klemblok. Platten ca. midt i væggen klatres ved hjælp af nogle gode

24




![page25.jpg](/1993/DB-1993-1/page25.jpg)




![page26.jpg](/1993/DB-1993-1/page26.jpg)
El





![page27.jpg](/1993/DB-1993-1/page27.jpg)
27




![page28.jpg](/1993/DB-1993-1/page28.jpg)
lay-a-way greb helt ude på højre kant; samtidig forsøger man at holde balancen ved
at ccatche eller bedre at gå statisk efter et godt greb på selve platten, herefter crux.
Topdiedren klatres mest æstetisk ved lay-a-way op på højre kant. Mentalt krævende,
men velsikret med kiler og SLCD's.

Pipfuglen VII-(6+) 20 m. (Søren Smidt & Michael Hjort, maj 792).

Mellem R. 3 og R. 4. Starter gennem stort overhæng. Sikring i riss t.v.

Josefinelyst

Headstone VI- A3 (Henrik Ljunggren & Flemming Henriksen, nov. 792).

Starten af ruten er fælles med Josefinelystoverhænget, men traverserer artificielt mod
venstre under det første overhæng (1 pt. A3), og videre lige op ad væggen. Toppen
går frit.

Napoleons Hat

Sprællemanden V1(6-) (Peter Harremoés & Ivan Sarong, maj 792).

På en væg mellem Napoleons hat og Tunnelen findes en væg med 2 tydelige riss.
Ruten følger det bredeste, som ligger th. Tung rissklatring.

Tunnelen går nu frit VI+(6+) (Peter Harremoés & Klaus Winter Rasmussen maj 792;
tidligere VI- AO Michael Hjort & Ole Krarup).

Starter nede ved vandet og følger et skråt riss op til en hylde under grottens tag.
Standplads. Herefter kaminklatres grottens loft ud til cruxet, som består i at komme
ud af grotten. Man kan afslutte ruten lige over grotten eller fortsætte op ad væggen.

Nedre Hyldeberg (Goteborg)
Mælkevejen 17- (Lars Lysgård). Til højre for Wunderbaum. 4 borbolte.

Fjeld Gastronomi.
ABC - Kage. Henrik Jessen Hansen

Det er ikke et nyt Atomar-Biologisk-Chemisk våben, men en kage der blev opfundet
i en snestorm i Advanced-Base-Camp i 5700 meters højde på Dhaulagiri i 1991.

Ingredienser: En smelteost, helst naturel, rejer giver en sjov bi-smag (MD)

200 g. chokolade (BC) 14 rulle kiks (Oxford)

200 g. frugtmix (Nutana) 1 sneklump. (?)

3 skefulde skummetmælkspulver (Folkekirkens nødhjælp)

() angiver sponsorer. Ingredienserne kan dog også købes.
Tid: 1 måned + 15 minutter.
Tilberedning:
Lav en ekspedition og etabler en ABC. Bland ost, chokolade og smelt, det. Tilsæt
sneklump og mælk. Lad ekspeditionens tykke dreng sidde oven på kiksene og knuse
dem. Skær frugtbrødet i term. Bland det hele sammen og lad det stå i sneen til
afkølning. Advarsel: Den er vammel, særlig i lavlandet.

28




![page29.jpg](/1993/DB-1993-1/page29.jpg)
Klatring set fra

Karin Emborg Petersen.

Hermed nogle betragtninger fra en "klat-
rekone".

Gennem mange år har jeg været inter-
esseret læser af bjergklubbladet, deltager
i vandre- og klatreture i diverse fjelde,
både i Alperne og i Norge og på masser
af skønne weekender på Kullen med et
par ruter på klippen, en god bog, bær-
plukning og solbadning og ikke mindst
udsigt til masser af klatrere og lyden af
grejet der ringer om kap med bølgebruset
mod klipperne nedenfor.

Jeg holder meget af det liv, af den vide
udsigt i bjergene og tilfredsstillelsen ved
at ha'klaret turen til toppen. Jeg holder
osse af at læse bladet med beskrivelser af
flotte steder og store præstationer, mens
jeg selv sidder i sofahjørnet og snutten
leger med dukker på gulvet ved siden af.

Denne gang blev idyllen forstyrret. Det
er den blevet før, men denne gang var
det så slemt at jeg nu flere dage efter, må
fatte pennen og gi'luft for den knude der
har samlet sig i mig. En meget ung klat-
rer er død. Jeg kendte ham ikke, men
føler stor sorg og medfølelse med de, der
stod ham nær.

Jeg føler osse et glimt af dårlig sam-
vittighed over ikke før at have givet mig
til kende. Vi har vel alle en lille del af
ansvaret for at tage del i diskussionen om
holdninger i dansk bjergklub. Især nu
hvor dansk klatring har bevæget sig ind
i international klasse, samtidig med at
utroligt mange unge fatter interesse for
"sporten". Både gennem D.B. men osse
gennem alle mulige ungdomsklubber og
organisationer.

De nye medlemmer, de mange nye unge

sidelinien.

klatrere skal ha”mulighed for at tage stil-
ling til, hvad de selv mener omkring
klatring, ambitioner og sikkerhed. Ikke at
vi alle skal være enige, slet ikke, alle
klatrer ud fra forskellige forudsætninger,
men alle bør i bjergklubben præsenteres
for, at der rent faktisk er forskellige må-
der at klatre på. Og det er der, ikke kun
teknisk/fysisk, men osse i holdning til,
hvad der er vigtigt.

Når jeg hører om bjergklubbens kurser,
bliver jeg i tvivl om, om der i bjergklub-
ben er formuleret en "uddannelsespoli-
tik", og om der mellem instruktøreme
foregår en diskusion, af hvad der er væ-
sentligt at præsentere nye klatrere for.
Hvordan bliver instruktørerne udvalgt? Er
det ekvilibristerne? Er det den der har
lyst til en ekstra tur i fjellet? Eller bliver
instruktørerne udvalgt efter, om de kan
give noget videre, både teknisk og hold-
ningsmæssigt? Bliver der systematisk
foretaget evaluering af kurserne, så man
kan lære af de fejl, der jo er uundgåelige.

Når jeg læser Tommy Andersens be-
retning om Bernina kurset bliver jeg
stærkt i tvivl. Hvordan kan ansvarlige
instruktører tage så meget fejl, bør de
ikke kende lidt til området? Man kan vel
spørge de lokale! Hvorfor foretager man
parallel klatring med nybegyndere, er det
vigtigere for instruktøren at nå toppen
end at få sine elever sikkert ned? Det gik
heldigvis godt og blev en "skæg og lære-
rig" oplevelse, men hvad lærer nye klat-
rere af det? At man skal regne med held
og ikke fornuft og sikkerhed. Og hvad
med det hold der abseglede ned en hel
nat, hvad kan man lære af det?

29





![page30.jpg](/1993/DB-1993-1/page30.jpg)
Det er jo ikke en enestående historie.
Rygterne går om nybegyndere,der i klub-
bens instruktørers varetægt på vinterkur-
sus i mildvejr går lige i lavineområder og
om farlige nedture i snerender.

Det kan undgås hvis grundholdningen
hos instruktørerne er, at sikkerheden
kommer først, og det må den gøre, når
man har med nye klatrere at gøre - de
har ikke en levende chance for at vurdere
situationen, så instruktøren har ansvaret
for de menneskers liv nu og deres hold-
ning til klatring i fremtiden.

Så kan man selv vælge senere, når man
har erfaring, dygtighed og overblik, at
tage chancer, hvis det er sådan man vil
leve sit liv. Men det skal være et bevidst
valg, og ikke fordi man tror, at det ikke
kan være anderledes.

Jo, det er farligt at klatre, osse for de
mest forsigtige, men faren kan begræn

ses mere eller mindre. "Det er ikke en
skam at snu" siger nordmændene. De er
opvokset i fjelde med skiftende vejr og
de farer, der er. Vi andre er der på besøg,
men skulle helst lære den samme respekt
for fjeldet.

Nej, vi skal ikke holde op med at klat-
re, men vi skal gribe i egen barm og
overveje, om vi er dygtige nok, om vi
klatrer på den måde, vi ønsker, eller om
vi bare er medløbere på ræset - om at nå
de højeste graderinger og de højeste
toppe, om at servere de værste klatre-
historier for de nye med et grin og en
følelse af at være åh så stor. Det kan
nogen gange være mere modigt at se i
øjnene, at nu må vi vende om.

Det var udgydelserne fra en kone, der
ønsker at vore børn osse har fædre når de
er 15, og at vore børn får chancen for at
være i bjerge i et langt og lykkeligt liv.

Svensk ekspedition til
Cho Oyu 8201 meter.

Torsdag den 25 marts

klokken 20.00 i Virum hallen.

Den 18 marts 1991 rullede en fuldlastet jeep fra Sverige mod højlandet i Tibet. En og
en halv måned senere stod ekspeditionen på toppen af verdens sjette højeste bjerg "Cho

Oyu" 8201 meter over havets overflade.

Følg en dramatisk billedforevisning, gennem fremmede lande og fremmede kulture,

hele vejen til bjerges top.

30




![page31.jpg](/1993/DB-1993-1/page31.jpg)
Det var en af disse morgener,
hvor han bare måtte ud og gå
en tur. Hen over markerne,
igennem skoven og langs de
klipper, han kendte som sin egen
bukselomme. "Jeg går lige op, skat, jeg er
nede til middag" råbte han gennem huset,
vel vidende, at hun vidste, hvad op,indebar.
Han måtte ud og røre ved sin klippe.

Han styrede målbevist mod et højt tårn
bagved skoven, som han havde gjort de
sidste to uger. Han stoppede op foran en
spejl blank og glat væg, godt 100 m og
næsten lodret, kun gennembrudt af enkelte
små riss, de fleste blinde og tilgroede af
mos. Det var hans næste store artificielle
Tute, en rigtig rurp og skyhook rute. Han
havde brugt to uger på at planlægge,
hvordan han skulle komme igennem rutens
problemer, men det var starten, de første 5
m der ikke var nogen løsning på. Han havde
haft en skyhook med en morgen, men der
var ingen mulighed for at bruge den, og han
ville ikke lave huller i klippen, det var ikke
fair klatring.

Han var ved at gå hjem igen, da han
bemærkede en særlig struktur i det mos der
groede nederst på væggen. Han tog sine
bilnøgler op af lommen og kradsede lidt i
mosset, og så til sin overraskelse at der var
et lille riss han prøvede at stikke nøglen ind.
Den sad perfekt. Hjertet bankede, og hans
sanser vågnede. Han måtte straks prøve om
starten var mulig at lave. Med svedene
hænder flåede kan snørebåndene ud af sko-
ene og lavede to slynger. Med rystende
hænder lagde han den rundt om nøglen,
trådte forsigtigt op i slyngen. Den knagede.
Lagde nummer to om, som var kortere, og
trådte højere op. Det var lige muligt for ham
at nå en tynd flage. Han fik gjort den første
slynge fri, og lagt den rundt om flagen. Det
gik over alle forventninger. Adrenalinet
begyndte at flyde. Han var som i en ekstase.
En bevægelse til, og starten ville være løst.
Alt mos blev febrilsk kradset af klippen. Der
var intet. Han bandt en knude på slyngen,

kom lidt højere op, og kradsede igen. Der,
han kunne lige nå et kort lodret riss, gemt
under mosset. Bilnøglen passede lige ind i
risset. Et hurtigt skift med slyngerne, og han
var halvanden meter højere oppe. Han tog
nøgleringen ud af bundet. Det var en infarød
døråbner i plastik, men den passede.
Langsomt, fuldstændigt koblet fra tid og
sted, steg han op. Et riss, enten til bilnøglen,
eller nøglen til benzindækslet. En flage, den
nindste ikke større end hans lillefinger. Det
hele fungerede, han ænsede ikke, hvor højt
op han efterhånden var kommet. Det var,
som om han var i en anden verden, en
verden på den anden side.

Der var et perfekt riss foran ham, perfekt
til en rock nr.7. Han rakte hånden bagud for
at tage den ud af racket. I samme øjeblik gik
det op for ham, hvad det var han lavede,
som en bombe kom virkeligheden tilbage.
Han greb febrilsk efter snørebåndet, med det
resultat, at han tabte sine bilnøgler. Han
kikkede ned, 50 meter ned. Alt var mørkt,
selv himlen var sort.

Han måtte op, bare videre, ikke tænke
mere over det. Fra baglommen tog han sit
checkhæfte op, rev fire checks ud, og
krøllede dem så hårdt sammen han kunne,
og pressede dem ind i risset. Bandt et
snørebånd omkring, og trak langsomt i det.
Det gav efter. Han tog kuglen ud og viklede
endnu tre check om den. Langsomt prøvede
han igen. Det holdt. Han prøvede at lægge
mere af sin vægt over i papirskuglen, men i
samme øjeblik gav flagen, han hang i efter,
og strøg ned af væggen, sammen med det
ene snørebånd. Han kikkede op på den lille
gule papirskugle. Den holdt. Pu-ha tænkte
han, netop som han fik det første dryp. Han
kikkede op. Han kunne se regnen komme.
Han kunne se vandet løbe ned over klippen.
Han kunne se vandet løbe ned over
papirskuglen. Det var næsten middag.

Henrik Ljunggreen

31





![page32.jpg](/1993/DB-1993-1/page32.jpg)
Løst og fast

Mads Beck Madsens
Mindelegat.

Vi gør opmærksom på at ansøgninger om
legattilskud fra Mads Beck Madsens
Mindelegat, skriftligt skal stiles til Dansk
Bjergklubs formand.

Legattilskuddet gives efter bestyrelsens
skøn til deltagere på klatrekurser, inter-
nationale træf og lignende, hvis formål er
at forøge sikkerheden for medlemmer af
Dansk Bjergklub under udøvelsen af
deres sport.

Rettelse.
Vi kom desværre til at skrive i sidste
nummer af Dansk Bjergklub, at den
årlige auktion var torsdag den 2/3.
Dette er desværre, ifølge pålidelige
kilder, en tirsdag. Den rigtige dato for
auktionen er derfor torsdag den 4/3 klok-
ken 20.00 præsis. Og husk det er klokken
19.00 for dem der vil sælge noget. Efter
talrige opringninger må vi desværre
oplyse, at tanter heller ikke kan sælges.

One Tricky Move

Den faste bolt på One Tricky Move er
blevet udskiftet. Og det må nok erkendes,
at det var lidt af et chok at se, hvad der
gemte sig inde i klippen eller snarere,
hvad der ikke gemte sig der inde. Det
viste sig, at der ikke var meget mere end
20 mm. tilbage af bolten, hvis den da
nogen sinde har været større.

32

UIAA Hytte rabat.

Jeg tilslutter mig hermed Sven Ove
Thimm's indlæg i Dansk Bjergklub nr.
3/1992.

Med de få alpinister, klatrere 0.s.v. der
findes i danmark, må Dansk Bjergklub
favne vidt. Derfor vil en afskaffelse af
det kollektive medlemsskab af UIAA's
hytterabatordning reducere vidden væ-
sentligt. Jeg betragter Dansk Bjergklub's
status i udlandet på linie med de store
udenlanske alpe klubber. En udmeldelse
af ordningen vil for mit og andre med-
lemers vedkommende betyde overflytning
til en udenlansk alpeklub. Derfor kan den
evt. økonomiske fordel for klubben hur-
tigt svinde ind.

Endnu mere alvorligt vil klubbens
status dale. Jeg vil derfor opfordre til, at
Dansk Bjergklub fortsætter det kollektive
medlemsskab af UIAA's hytterabatord-
ning.

Christian B. Jensen

Efterlysning.

Undertegnede mistede i september måned
1992 en gul JUMAR og et lillat åttetal,
måske med en karabin i. Tingene blev
glemt ved Carstens rende. Jeg ville være
taknemmelig hvis nogen har fundet dem
og kontakter mig. Med venlig hilsen

Torbjørn Winther 040-982491 (Sverige)
Ribevågen 19B
217 46 Malmé




![page33.jpg](/1993/DB-1993-1/page33.jpg)
Everest

Første dansker på Everest, hvis du da har
40.000,- US Dollar. Det er tilbudet fra to
new zealandske guider, som tilbyder
pladser på en købe-ekspedition til ver-
dens højeste bjerg. De to new zealandske
guider har allerede været på toppen to
gange tidligere, så de kender vejen.

Danmarksmestre.

De uovertrufne danmarksmestre 1992 i
indendørs fodbold for lettere motorisk
handicapede personer blev Claus So og
Rolf Pedersen, der ved en fantastisk
finale, præsterede at lave 10 mål uden
selv at komme til skade. Det var dog lige
ved at gå galt da storrygeren Røgrolf fik
svære trækninger i højre hånd. Men
Claus fik klaret sværen på målstregen.

Redaktionelt.
Det er nu vores tredie blad med vores
nuanskaffede PC'er, og vi håber at I kan
lide resultatet. Det viser sig, at der er
mange flere, end vi havde regnet med,
der har adgang til tekstbehandling, især
Word Perfect, og det har været en over-
ordenlig stor hjælp i redaktionsarbejdet at
få artikler på diskette. Der er dog stadig
et problem med at overholde den dead-
line, vi stiller til hvert nummer af bladet.
Vi vil derfor være taknemmelige hvis
denne tidsfrist kan overholdes, så redak-
tionen ikke paninininikker i sidste minut.
Som noget helt nyt, vil dette blad frem-
over også indeholde en sektion som til-
hører Københavns klatreklub, som det nu
hedder. Dette er for at KK's blad kan
komme ud til en større del af bjergklub-
bens medlemmer, og for at alle kan nyde
godt at KK's tilbud. Ting vedrørende
klatrevæggen i Scandiagade vil også

komme i denne rubrik

Der er ikke en avis eller et blad uden
stavefejl, men dette blad har mange
gange haft danmarksrekord. Dette skulle
gerne være et afsluttet kapittel, 7,9,13.
For fremtiden vil der blive gjort mere ud
af korrekturlæsning, da Marianne Krogh
Andersen, Lars Billekop og Jan Mathorne
frivilligt har meldt sig til denne spænden-
de opgave, for redaktøren må desværre
indrømme, at han ikke han snave.

O-Løb

Motion for hjerte og Hjerne.
Vi starter kl.19.00 med Orienteringsløb 4
eller 8 Km, alt efter lyst og energi. Efter
hjemkomst og bad er der veltillavet
fællesspisning på  sammenskudsbasis.
Tilmelding onsdag før løbet.

Fredag 5/2 hos Johan Fogh, Kettingevej
15, Hørsholm. Tlf. 42 276330

Fredag 5/3 hos Hanne og Finn Fleron,
Geelsdalen 10, Virum. Tlf 42 858366.
Fredag 2/4 hos Charlotte og Kurt Frahm,
Brunemarksvej 2, 3490 Qvistgaard.
Tlf. 49 138389.

Fredag 14/5 hos Niels Frederiksen, Kuls-
viervej 52, Lyngby. Tlf 42 889040.
Fredag 4/6 hos Johan Fogh, Kettingevej
15, Hørsholm. Tlf. 42 276330

Udlejning af udstyr.

Klubben har nu i et par år, udlejet et sæt
kullenudstyr, formedelst 100,- kr. pr wee-
kend. Vi har nu også indkøbt 2 stk. isøk-
ser, som er tiltænkt sommer alpinkurset
og Leirungsdalskurset, hvor erfaringen
siger, at mange går ud og køber et komp-
let sæt udstyr uden at vide, om alpinisme
er noget for dem. Lejepris for en uge
bliver 50,- kr.

33





![page34.jpg](/1993/DB-1993-1/page34.jpg)
Kontingentbetaling 1993.
Kontingentbetalingen for 1993 skal som
sædvanlig ske inden 1/3-93. Girokort
udsendes umiddelbart efter generalfor-
samlingen, hvor kontingentet jo fastsæt-
tes. Dette forudsætter dog, at generalfor-
samlingen følger bestyrelsens indstilling
om at fastholde den kollektive hytteord-
ning.

For medlemmer af klatrevæggen vil
kontingentet i 1993 også blive opkrævet
sammen med kontingentet til klubben.

Det er vigtigt at give mig besked i god
tid, og inden 1/2-93, såfremt medlemmer
af klatrevæggen ikke ønsker at fortsætte
hermed, men kun ønsker medlemskab af
klubben. På samme måde vil jeg også
gerne have besked, såfremt ikke-medlem-
mer af væggen ønsker at udvide med-
lemskabet til også at omfatte klatrevæg-
gen. Dette for ikke at gøre opkrævningen
mere besværlig og omkostningskrævende
for klubben end nødvendigt. Medlems-
kort for 1993 fås ved at putte den sam-
menfoldede kvittering ned bag det gamle
stamkort. Vær venligst opmærksom på, at
ved betaling via girokontoret kvitteres
talonen ikke, dette kan kun opnås ved
indbetaling på postkontor.

Jan Bønding.

Tur til Sydgrønland.

Qatanngut, den grønlandsk-danske ven-
skabsforening afholder en tur til Syd-
grønland i perioden 3/7 til 24/7 1993.
Turen inkluderer er tur på indlandsisen.
Prisen er 10500,- kr.

Nærmere oplysninger fås hos turleder
Bente Frøkjær tlf. 38 333143 eller hos
Jan Bønding tlf. 35 434710.

Tilmeldingsfrist er 1. februar så skynd
jer at benytte dette enestående tilbud.

34

Hytten.
Der skal på generalforsamlingen besluttes
i hvilket omfang hytten skal repareres.
Men hvad udfaldet så end bliver, skal der
foretages en del arbejde på hytten. Vi vil
derfor allerede nu opfordre medlemmer
til at lade høre fra sig, hvis de mener at
de i større eller mindre grad, er inter-
esseret i at hjælpe til.

Vi håber at kunne udførre arbejdet her
i foråret, men det er selvfølgelig afhæn-
get af hvor mange der er villige til at
give en hånd med.

Er du interesseret, så ring til Henrik
Ljunggreen tlf. 36 309536.

Bispberg.

Det første møde mellem klatrere, amtet
og de lokale beboere har fundet sted, dog
uden noget tilfredsstillende resultat. Men
der foregår stadig forhandlinger, og disse
må så vise om der kan komme en aftale
i stand mellem SKF og amtet. Det hen-
stilles derfor fra SKF at alle overholder
både de etiske, moralske og fornuftmæs-
sige regler, når det endnu engang bliver
tid til klatring, så den endelige beslutning
i amtet ikke bliver drejet i negativ ret-
ning på grund af klarere, der ikke har
opført sig ordenligt.

Sælges.

Koflach Valluga Light hoch-tour/rando-
nee ski-støvle størrelse 42. Det er også
en udmærket dobbelt plastik klatrestøvle.
Kun brugt få gange, da den er vel lille.
Pris 700 kr.

Henrik Jessen Hansen, Fortunvej 1, 2920
Charlottenlund, 31 63 50 74.




![page35.jpg](/1993/DB-1993-1/page35.jpg)
Købenshavns Klatreklub

KØBENHAVNS KLATREKLUB.

KG's bestyrelse er blevet fornyet, eneste
genganger er Christian Illum. De nye
bestyrelsesmedlemmer er følgende:

Lars Lysgård, Jesper Bentsen, Valdemar
Jensen og Christian Tørngvist. Den nye
bestyrelse har fundet det naturligt at
ændre navnet fra "Klatre Gruppen" til
"Københavns Klatreklub" med tanke på
den udvikling, der er sket i provinsen:
Randers klatreklub, Ålborg klatreklub,
m.fl. At der nu bliver dannet en køben-
havner afdeling skal ikke tages som
udtryk for, at vi vil isolere os fra Dansk
Bjergklub eller lign. Vi er og bliver en
underafdeling af DB. KK's største aktiv
bliver den daglige drift af væggen i
Scandiagade. Det er også her at KK
henter sit medlemsgrundlag, dvs at med-
lemskab af væggen automatisk giver
medlemskab af KK. Kontingent til KK,
som der var til KG, vil der ikke blive
noget af for nærværende. Da største
delen af KG's budget gik til eget blad,
har vi valgt at bruge bladet hér til ge-
nerelle informationer, Nordisk Nyt, debat
samt en kalender. Derudover kommer der
en vægavis i Scandiagade til de mere
specifikke informationer. Eksempelvis,

Klatrekonkurencer 1993 Sverige

28. Marts
25. April

Borlånge.
Gåteborg.

små indterne konkurrencer, sociale ar-
rangementer og hvad der ellers er af
information, der er til nytte for brugerne
af væggen. Ud over de nævnte ting vil
Københavns  Klatreklub's bestyrelse
arbejde for:

- at fremme interessen for klippeklatring
blandt væggens medlemmer,
- at være med til at skabe et større sam-
arbejde imellem de

skandinaviske klubber og blade,
- at skabe større aktivitet omkring væg-
gen, specielt v.h.a sociale arrangementer,
- at deltage i bolte/miljøpolitik på Kullen
i samarbejde med Skånes Klatreklub.
- at finde et nyt sted for den kommende
væg.

Foruden disse ting er der nogle traditio-
ner fra tidligere, som KK vil bestræbe sig
på at holde i live. Så som det videre
gående klatrekursus i Gøteborg, koordi-
nering af klatreture til…(se kalender), og
hvem ved, måske et træf til sommer.
Alt dette kan måske lyde ambitiøst, og
det er det såmænd også.

På bestyrelsens vegne
Christian Tørnqvist.

Norge

Vi skrev i sidste nummer at World
Cup i Lillehammer var 10-13/6.

I sidste Bergsport står der at det'er
5-6/6. Der er lidt uklarhed omkring
hvilken dato der er rigtig. Så hvis
du vil deltage, bør du checke datoen.

35




![page36.jpg](/1993/DB-1993-1/page36.jpg)
No Winners (see you
in the winner's circle)

Oversat af Lars Wittrock
og Christian Tørnqvist.

"Et kreativt menneske er motiveret af
ønsket efter at opnå, ikke af ønsket om at
slå andre" - Ayn Rand

Hvad er det første du tænker på, når du
ser dygtighed hos en anden person ?
Måske fgler du dig glad, udfordret, in-
spireret, i dårligt humør eller ganske
enkelt jaloux. Din reaktion er sikket
forskellig, alt efter hvor store evner han/-
hun udviser: Hvis det truer dig, føler du
dig måske negativ; hvis du ser nok til at
det bekræfter dine egne evner, føler du
dig måske bedre tilpas.

Konkurrence, implicit eller explicit er
en arena, hvor man viser sine evner. Jeg
mener, at man skal prøve at gøre sit
bedste i alt hvad man gør. Hvad er bedre
end at lave en konkurrence, når man vil
have folk til at vise deres evner ? Hvad
er mere reelt end at kunne sige ved så-
danne lejligheder, "Se på mig, se hvad
Jeg har opnået med min krop"

Alt for mange mennesker har lært at
være ydmyge og beskedne. Hvis vi ikke
skal være stolte af hvad vi har opnået og
åbent vise det, hvad skal vi så ? Fortræn-
ge enhver positiv tanke, som kunne ud-
vikle sig til en form for fremskridt af
frygt for, at nogle skulle tænke at " man
viser sig "?

Synonymer for min optimisme og entu-
siasme ses negativt af mine omgivelser:
selvtilfreds, pralende, indbildsk, egoistisk.
Kald mig gerne en af de ovenstående
ting. Hellere det end: ydmyg uselvisk,
reserveret, stagnerende, mangelfuld,

36

undertrykt, deprimeret eller død. Jeg er i
live og jeg vil vise det, og det samme vil
jeg se hos andre. Jeg vil have lov til at
have det godt med mit liv. Hvem kan
kritisere mig for det ?

Når jeg ser en dygtig person, hvad
enten han er danser, en skøjteløber eller
en skiløber; selv hvis det er en klatrer
der kommer længere end mig i en kon-
kurrence, bliver jeg psyket. Det driver
mig til at træne hårdt, det inspirerer mig
til at prøve at opnå det bedste jeg kan.
Hvis du tror, at en konkurrence bare er
en undskyldning for indbildske menne-
sker til at mødes og vise sig, så har du
aldrig været til en eller også har du et
forvrænget syn på livet. Ved en konkur-
rence er du velkommen til at vise dine
evner, at lære fra andre som er bedre end
dig, dårligere end dig, eller selv dem du
klatrer lige op med. I en konkurrence kan
du få den ultimative udfordring: samspil-
let mellem psyke og krop, du kan vise
dine fysiske og mentale evner, udføre
svære bevægelser under presset fra et
publikum.

Jeg har været til konkurrencer, hvor jeg
forventede at deltagerne var optimistiske
og beredt til at konkurrere, men er blevet
skuffet af personer som ikke kom med
andet end undskyldninger. " Jeg har haft
problemer med min finger, så jeg tror
ikke at det kommer til at gå så godt. Min
kæreste har lige forladt mig, jeg er helt
nede. Jeg er ikke god til overhæng. Jeg
er bare kommet for at heppe på jer. Jeg
er her for at møde mine venner. Jeg




![page37.jpg](/1993/DB-1993-1/page37.jpg)
bliver glad, hvis jeg bare når finalen. Jeg
er her kun for min egen skyld". Alle
disse udtagelser er forskellige grader for
det samme; De forbereder personen til
fiasko.

En person som giver udtryk for sådanne
ting vil have en vinder/vinder situation:
hvis han klarer sig dårligt, har han noget
at falde tilbage på. "Der kan du selv se
hvad jeg sagde, jeg kan ikke klatre over-
hæng, jeg kan ikke klatre efter to ugers
pause, jeg kunne ikke koncentrere mig,
jeg kunne kun tænke på mit brud med
Emmy Mae". Hvis han derimod klare sig
godt, wow!!-Selv under det store pres
klarede han det. Du tænker måske derfor,
"Hvordan vil han så ikke klare sig, når
han fgler sig godt tilpas" Min erfaring
med sådanne mennesker er, at de ikke
klarer sig spor bedre. De forbereder sig
selv til fiasko, og uanset hvad der sker
kan de rationalisere deres præstation.
Man kunne måske sige at det bare er en
måde, hvorpå folk prøver at klare presset
fra konkurrencen. Jeg tror de gør det
modsatte: de ignorerer det.

Det er nedtrykkende at konkurrere mod
sådanne mennesker. De nærmest fornær-
mer dig; de vil have at du skal føle dig
skyldig, fordi du føler dig godt tilpas
eller værre, fordi du prøver at vinde!!!

Jeg vil ikke konkurrere med sådan
nogle mennesker. Når jeg taler med dem
før en konkurrence har de allerede givet
op. Hvis jeg vinder, er det kun fordi de
havde problemer. Hvis jeg taber til dem,
ja så må jeg virkelig være elendig, når de
var i en så dårlig forfatning. Det er en ta-
ber/taber situation at konkurrere mod
dem.

Når nogen spørger mig før en konkur-
rence hvordan det går, forsøger jeg altid
at svare optimistisk." Jeg har det virkeligt
godt, jeg er super motiveret til denne

konkurrence, jeg føler mig stærkere end
nogensinde, jeg har klatret godt på det
sidste.” Når så denne person slår mig vil
han få en enorm psyke, fordi han slog
mig ved mit bedste, eller (mest sandsyn-
ligt!) når han vinder føler han sig godt
tilpas fordi han ved at jeg var i topform.

En konkurrence er en af de sidste ste-
der, hvor en dygtig person bliver beløn-
net for netop det. Han skal ikke stå til
regnskab for sine evner, heller ikke ska-
mme sig over dem. Han er velkommen
til at nyde sine egne evner og udstille
dem til andre, så også de kan nyde dem.

Søg efter det bedste i dig selv, og vis
det til andre, så de kan blive inspireret af
dig. Vær ikke bange for misundelige
andenrangspersoner, som vil have noget
for ingenting. De vil måske kalde dig
forfængelig, selvglad, exhibitionist. Vær
stolt af disse beskrivelser, for deres argu-
menter er usmagelige.

Fra "Climber nr.132 1992"

Artiklen er skrevet af Hans Florine,
organisator af de amerikanske mesterska-
ber. Han vandt VM i speed-klatring i
Frankfurt sidste efterår. Han har deltaget
i 50 klatrekonkurrencer og er med på det
amerikanske klatrelandshold. Han har en
B.S. i økonomi.… såvel som den hurtig-
ste tid på The Salathé Wall.

37





![page38.jpg](/1993/DB-1993-1/page38.jpg)
Noget "om det med at bygge" stilen.
Lars Lysgård.

Martins artikel, om vi bygger taget inden vi rejser væggene, har fået mig til at overveje
det lidt, og som meget vanlig bruger af væggen og kraftig fortaler for den har jeg lyst
til at kommentere Martins artikel.

Jeg føler selv, at alt for mange på en eller anden måde ingen forbindelse har til rigtige
ægte klipper, og heller ingen ambition har om at få det; de ser hele deres "liv" i
plastgreb og træplader! Er det hvad det handler om? Er klatring degraderet til et
spørsmål om styrke, udholdenhed og smidighed?

Engang skrev Martin en anden artikel, hvor sætningen "klatring handler om at dø"
indgik; det er jeg stadig ikke helt enig i, men hvis man tilføjer "også" så det bliver
"klatring handler også om at dø", så er jeg meget mere enig. Hele det spektrum som
foregår i hovedet er næsten blevet elimineret! På bekostning af styrke og smidighed?
Måske er det i høj grad alle os fra "før væggen" som, måske i begejstring over trænings
mulighederne, har glemt at informere nok om den vidunderlige virkelige verden. Måske
er væggen også blevet og bliver "misbrugt" i forbindelse med kurser. Yvon Chovinard
skriver i Climbing Ice, at den største kærlighed kommer til at ligge ved det man bliver
introduceret til først. Holder den? Måske- måske ikke. Men under alle omstændigheder
er det da lidt besynderligt at lære folk at træne, inden man fortæller dem hvorfor de
træner. Forskellen klippe contra væg er enorm. At én går 8. grad på væggen og ikke
kan føre 6. grad på klippe er ikke urealistisk, den anden vej derimod helt utænkeligt.

Klatrekursus i Schweiz. Peter Laulund.

Traditionen tro afholdes der i Kristihimmelfarts dagen - onsdag d. 19 maj til søndag d. 23 maj
- klatrekursus i Nåfels ca. 50 km fra Zurich i Schweiz. Her findes den 200 m høje Briigler
Wand, hvor der er flere ruter med en sværhed på III-IV grad. Da vejret ofte er godt og da
tilgangen til ruteren er nem, er det derfor et godt sted at få sin første "alpine" erfaring. Kurset
henvender sig til alle, som har klatret noget på Kullen og som kan fører III-IV der, og som
nu vil prøve ruter der er større og længerer.

Prisen på kurset bliver omkring 1200 kr alt incl. En betingelse for at vi kan holde så lav en
pris er, at vi kører i egne biler, sover i telt og selv laver mad. Da disse ting kræver lidt
planlægning vil der blive afholdt et introduktions- og planlægningsmøde i Klubben onsdag d.
31 marts kl 20.00, her vil vi se lysbilleder fra tidligere år og diskutere det praktiske. For at
lærer hinanden at kende og for at instruktørerne kan se hvordan i klatre, afholdes en
obligatorisk Kullentur i weekenden d. 27 - 28 Marts.

Da vi lægger en del vægt på det sociale er deltagerantallet begrænset til 12, derfor bedes du
sende din tilmelding - der er bindende - hurtigst muligt og senest fredag 19 marts til Peter
Laulund, Hvidovrevej 308, 3 th., 2650 Hvidovre. Du bedes skrive lidt om hvor og hvormeget
du har klatret, samt om du kan stille bil til rådighed. I tilfælde af at kurset bliver overtegnet,
vil de der har tilmeldt sig først komme med, evt. vil enkelte som mangler tilstrækkelig rutine
kunne blive sorteret fra på Kullenturen.

Har du nogle spørgsmål er du meget velkommen til at ringe til mig på tlf. 31 49 94 08.

38




![page39.jpg](/1993/DB-1993-1/page39.jpg)
Klippeklatrekursus på Kullen.

Dansk Bjergklubs Klippeklatre kursus for begyndere på Kullen i Sverige afholdes i
weekenden d. 24-25 april og 15-16 maj med en teoriaften i klubbens lokaler
Valdemarsgade 33 kld. d. 21 april, og en opfølgningsaften d. 26 maj, samme sted.

Kurset skal betragtes som en elementær introduktion til klippeklatring, og der vil på
hele kurset i højere grad blive lagt vægt på sikringsteknik og sikkkerhed end på
gymnastiske færdigheder, således at de fleste deltagere efter kurset med et maksimum
af sikkerhed selv kan tage til Kullen og klatre.

Alle optagne kursister vil et par dage efter tilmeldingsfristen modtage et introduk-
tionshæfte, som giver en kortfattet teoretisk gennemgang af kursusindholdet, samt
nærmere besked om hvordan kurset foregår. På teoriaftenen vil kursusmaterialet blive
gennemgået og forklaret. Desuden vil der blive talt om transport til Kullen og over-
natning i klubbens hytte ved Skåret, hvor hver deltager selv sørger for mad og vand.

Deltagelse på kurset sker på eget ansvar, og medlemmer under 18 år skal for at
deltage, vedlægge en underskrevet tilladelse fra forældrene. Medlemskab af Dansk
Bjergklub er obligatorisk.

Tilmelding sker ved at udfylde og indsende kuponen nedenfor, samt vedlægge en
check på 400,- Kr. Optagelse på kurset sker i den rækkefølge tilmeldingerne kommer,
og hvis kurset bliver overtegnet vil de, som ikke er blevet optaget, modtage deres
penge retur. Kursuspris er eksklusiv transport og forplejning.

Sidste frist for tilmelding er 20 marts, men du er altid velkominen til at ringe og
høre, om der er flere pladser, både før og efter sidste tilmeldingsfrist.

Send kupon og check til: Peter Laulund
Hvidovrevej 308
2650 Hvidovre
tlf. 3149 9408

SEEDEDE DENDE DENNE Klip her eller kopier: -----------------------
Navn
Adresse
Post nr
Telefon nr.
Medlems nr.
Har du prøvetfør? ja nej
Har du bil? ja ne
Hvis Ja, Hvor mange, ud over dig selv kan du have
med?
Hvilket kursus vil du helst på (ingen garanti)

39




![page40.jpg](/1993/DB-1993-1/page40.jpg)
Isklatrekursus Hemsedal.

Dansk Bjergklub afholder igen sit
traditionelle kursus i  isklatring.
Klatringen foregår på de stejle frosne
vandfald i Hemsedal og omegn. Du lærer
på kurset at klatre i dette noget specielle
terræn, der kræver at du er i besiddelse
af to korte specialøkser til nettop denne
klatreleg. Et par gode stive støvler, helst
i plastik, og et par stive skarpe steigeisen
er også en nødvendighed for at få fuldt
udbytte af kurset. Instruktørerne stiller
isskruer til rådighed, men har du nogle så
tag dem med, så lærer du dit eget
materiel at kende.

Alle bjergklubmedlemmer der har
gennemført bjergklubbens grundkursus i
klippeklatring på Kullen, eller som kan
dokumentere tilsvarende erfaring, kan
deltage på kurset.

Kurset ligger i uge 7 og varer fra
lørdag d. 13 feb. til søndag d. 22 feb. Vi
kører fra København i en lejet bus
(medmindre kursusdeltagerne kan stille
biler til rådighed, hvilket naturligvis gør
kurset betydeligt billigere, da en stor
udgift netop er leje af bus) og ankommer
så søndag morgen i Hemsedal. Vi
indretter os i de tre små hytter,
rekognoscerer før klatringen og laver
eventuelt de første spæde øksehug og
dansetrin på de blanke brædder eller gør
en tur på langrendsski. Mandag. til
onsdag går det løs med kurset og torsdag
til søndag er der frit slag i bolledejen. Du
kan fortsætte isdansen i nydannede reblag
og få erfaring på isen i den grumme ende
af rebet "sans guide", køre pistefræs på
slalombakkerne, eller gå på eventyr ud i
den store vilde hvide fjeldverden på små
tynde langrends racerski. Hver aften er
der "After Iceing", stort tam-tam, i down-

40

town Hemsedal med mix af Hadangerfele
og tunge rytmer fra det norlige Lapland
på diskotek "Gullgutten". Øllerne, som vi
behøver for at holde den mørke norske
vinter ude af vores små lyse danske sind
og de enkelte brødkrummer dertil, køber
et dertil egnet og betroet kursusmedlem
i et af Mckinneys smukke discount super
duper netto fakta føtex markeder for
fattige spæde isklatrefreaks ålå Clup
alpin danois.

Dette korte men intense indslag i din
triste hverdag kræver at du punger ud
med noget i retning af 500 ecu. = ca.
2000,- danske træpenge +/- 10%, hvortil
Mads Beck Madsens mindelegat samtidig
giver ca. 600,- Kr. pr. elev.

Hvis der ellers er nogle af os, der er
tilstrækkelig sobre efter al det ski- og
isløb, så hopper vi frejdigt og fornøjede
ind i buss”n søndag eftermiddag.
Søvndrukken, men rede til endnu et
halvår under palmerne på kontoret,
ankommer du mandag morgen.

Skriftlig tilmelding sendes til:

Søren Smidt, Guldbergsgade 109 IM,
2200 København N.

Vedlæg et dipositum på 1000,- Kr. i
form af check eller andet værdifuldt.
Opgiv navn, adresse, Tlf, evt. stort/lille
kørekort, størrelsen af din bil, samt hvad
du tidligere har lavet i bjergene.
Deltagere optages efter princippet "først
til Mølle" (det er cheken der tæller) og vi
starter nu!

PS. Vi holder et lille udspekuleret
formøde 28 jan. 20.00 i klublokalerne,
hvor du skal igennem diverse
psykologiske og fysiske test, medbring
badetøj, ski og eksamensbevis.




![page41.jpg](/1993/DB-1993-1/page41.jpg)
Vinterklatrekursus 93.
Leirungsdalen i påsken.

Der arrangeres vinterkursus i Leirungsdalen med afrejse fra København 7/4 efter arbejde og
hjemkomst aften/natten efter 12/4 (2. påskedag). Kurset er: færden i vinterfjeld, lavinelære,
sikkerhed, sne/ is sikring og klatring; og om bivuarkering. En væsentlig ingrediens er, at man
bor i snehuler. Der er 2 elever pr. underviser. Kurset er også en flot og strabaserende fjeldtur
til noget af Norges flotteste natur, til et sted hvor vi vil være alene. Kursisterne bør besidde en
vis fysik og kunne gå på ski (16 km op ad bakke og med oppakning) samt have
klatrekundskaber mindst svarende til Kullenkurset.

Til illustration af snehulens velsinelser har jeg sakset flg. fra min dagbog fra Dhaulagiri-
ekspeditionen:" Efter tre timer viser højdemåleren 6600 meter, og vi er da også tæt på det
lodrette istårn, hvor Søren og Peter lagde et læs udstyr for få dage siden. Vi er på selve NØ-
kanten, og i løbet af den sidste times tid er der åbnet for en ny fantastisk udsigt mod nord. Vi
kan se vores Basecamp på gletcheren 2 km nede, og bagved kan vi se langt ind i Tibet. Mod
vest er billedet domineret af det knapt ottetusind meter høje Dhaulagiri II.

Vi er ikke mange minutter om at beslutte os for at grave hulen i en sneskråning i gletcheren
5 meter til vestre for os. Der vil vi også være i nogenlunde læ. Imens Bo henter det Søren og
Peter har deponeret, går jeg igang. Det er med en vis spændning, for jeg kan risikere at støde
ind i et ispanser nedenunder nysneen. Hvis det hele er tiliset, kan vi ende med mange timers
hårdt arbejde med isøkserne eller endda risikere en kold nat i et telt på den vindomsuste kant.
40 cm nede er der et lag is, men det er ikke kraftigere, end at det kan gennembrydes med
sneskovlen.

Det tager et stykke tid før Bo dukker op, da lageret var dækket af 1 meter nysne og måtte
graves frem. Jeg har fået gravet en 1 meter dyb kanal ind i sneen og nu går det hurtigt, da vi
kan skiftes til at arbejde og til at tanke ilt på kroppen. Vi er enige om, at denne hule skal
bygges korrekt, da vi skal kunne bruge den i lang tid. På vinterture til "lavlandet Norge" kan
det let tage 4 - 5 timer, så hvor lang tid vil det tage her?

Princippet for en snehule er, at man laver en lav indgangstunnel på typisk 3 meter. I dybden
graver man op i loftet, så man kan stå op. Herfra laves sovehylder, 2,5 m dybe 1,5 m brede
og med et bueformet loft og beregnet til 2 personer. Bunden i hylderne skal være højere oppe
end loftet i indgangstunnelen så der opstår en varmelås. Ved enden af tunnelen kan man lave
hylder til køkken og baggage.

Jan og Thomas dukker op med tunge rygsække og er efter et kort hvil klar til at hjælpe. Jan
går igang med at smelte sne, så vi kan få noget varmt at drikke til vores kolde hænder og
fødder. Bo arbejder i dybden, og jeg skovler sneen ud til Thomas der smider den ned af
gletcherskråningen. Da Bo er godt igang med den ene sovehylde, kan jeg komme ind og gå
igang med den anden. Det er virkelig fast arbejde! Indenfor er der endnu mindre ilt end
udenfor, hvor luften ellers er tynd nok i forvejen. Efter få sving med spaden er der dømt
lufthungerpause. Med det går fremad, og Thomas afløser og står for finpudsningen, en vigtig
detalje, da alle snefremspring kan blive til dryppende istapper over vores dunsoveposer.
Klokken godt 4 er hulen klar til indflytning."

Til kurset forventes støtte fra Mads Bech Madsens mindelegat. Tilmeldning og betaling
(1.000 kr) skriftligt og senest 1/3 til Henrik Jessen Hansen, Fortunvej 1, 2920 Charlottenlund
(31 63 50 74). Formøde onsdag d 24/3 kl 20 i bjergklubbens lokaler.

41




![page42.jpg](/1993/DB-1993-1/page42.jpg)
Program Dansk Bjergklub

Onsdag
3 Februar

Torsdag
11 Februar

Bestyrelsesmøde.
Forslag eller ting som i gerne vil have
taget op, sendes til formanden.

Blågård
medborgerhus
20.00

Generalforsamling.

Der indkaldes hermed til ordinær

generalforsamling i Dansk Bjergklub.

I henhold til vedtægterne er der

følgende dagsorden.

1) Valg af dirigent.

2) Bestyrelserne aflægger beretning.

3) Kassereren fremlægger det
reviderede regnskab.

4) Fastlæggelse af kontingent.

5) Forslag fra bestyrelse eller
medlemmer.

6) Valg af bestyrelse.

7) Valg af revisor.

8) Hytten på kullen.

9)  Klatrevæg Købenkavn.

10) Klatrevæg Århus.

11) UIAA Hyltterabatordning.

12) Eventuelt.

Ad punkt 5: Medlemmernes forslag.

Ad punkt 6: Ole Brudsø og Christian

Almer er på valg. Christian Almer

genopstiller ikke. Bestyrelsen foreslår

istedet Jakob Hertz som nyt

bestyrelsesmedlem.

:Æ= Bemærk nyt a
sted.

== == OS <a
Bemærk ændring
fra sidste nummer.

Uge 7

15-19/2-1993

Torsdag
25 Februar

Torsdag
4 Marts

42

Et koldt sted Isklatrekursus.

Se omtale i bladet.

Videoaften.
Kom med dit bedste klatreporno, og
vis os andre de flotte billeder.

Valdemarsgade
20.00

Valdemarsgade
20.00

Udstyrsauktion.
Der er meget udstyr i år. Derfor beder
vi dem der ønsker at sælge noget, at
møde op allerede 19.00

Husk at tage godt med rede penge
med. Vi modtager helst ikke check.





![page43.jpg](/1993/DB-1993-1/page43.jpg)
|| Torsdag Virum hallen Foredrag.
25 Marts 20.00 Et fantastisk foredrag om den Svenske
bestigningen af Cho Oyu på 8201 m.
| Weekenden Kullen Forkursus til Nåfels.
27-28 Marts Se omtale i bladet.
7/4 til 12/4 Leirungsdalen Vinterkursus.
Se omtale i bladet.
Weekenden Kullen Klatrekursus nr.1
24-25 April Begynderkursus. Se omtale i bladet.

|| Torsdag Valdemarsgade Foredrag.
29 April 20.00 Hans Ramløv fejrede jul og nytår
91/92 på den amerikanske,
| videnskabelige base på sydpolen. Han
| viser billeder og fortæller om
ekspeditionslivet, både det sportsligt
| og videnskabelige.

Wekenden Kullen Klatrekursus nr.2

15-16 Maj Begynderkursus. Se omtale i bladet.
Lang Weekend Nåfels Nåfels kursus.
20-23 Maj Se omtale i bladet.

| — Københavns Klatreklub

| Mandag Valdemarsgade Stiftende generalforsamling.
| 8 Febraur 20.00 Stiftende generalforsamling af KK
tidligere KG. kl 20.00

Weekenden Gøteborg Gøteborg.

27-28 April Forårs tur til Gøteborg , for at se om
vi stadig kan.
koordinering Christian Illum
Tlf. 42 869444.

Weekenden Gøteborg Climb In i Gøteborg.

1-2 Maj Et "must" for alle klatrefreaks.
Koordinering Christian Illum.
Tlf 42 869444.

43




![page44.jpg](/1993/DB-1993-1/page44.jpg)
Wilstersgade 10 B | Videoaften
Endnu endgang kaster vi vore sultne
blikke på de nye og de støvede
videofilm, deriblandt den klassiske
med Patrick Edlingers lillefinger.
Husk også dine egne film. Gør det.

| Program Dansk Bjergklub afd. Vest |

Tirsdag
9 Februar

Marselisborg- Redningsøvelser og styrttest.
skoven, ved Århus | Kontakt Torben Redder på
tlf 86 217041 for tilmelding og
oplysninger senest 19/2.

Lørdag
20 Februar

Tirsdag
2 Marts

Wilstersgade 10 B
kl. 19.30

Trekking i Patagonien.
På denne aften vil Stig Ellermann vise
dig lysbilleder fra den sydlige
halvkugle, som gør dig grøn af
misundelse og sender dig lige hen på
rejsebureauet...

Fællestur.
Ski-, sne-, isklatretur til Oppdal -

Drivdalen i Norge. Tilmelding senest
25/2 til Allan Christensen. 86 191458

Spillefilm om K2.
Ikke den du har set i TV, men meget
bedre.

Tirsdag Wilstersgade 10 B | Vinter og Påskebilleder.

20 April kl. 19.30 Vi kommenterer og ser billederne fra
hinandens ture, bl.a. Allans gloværdige
bestigninger oppe i driverne.

Tirsdag
30 Marts

Wilstersgade 10 B
kl. 19.30

Weekenden Forårsfællestur.
7-9 Maj Denne gang har vi lagt turen på et
tidspunkt, hvor den i hvert fald ikke
kan blive en fiasko. Skynd dig derfor
af kontakte Mette senest 30/4

på tlf. 86194650

Tirsdag Wilstersgade 10 B Åbent hus. |
18 Maj kl. 19.30

44





![page45.jpg](/1993/DB-1993-1/page45.jpg)
INDBYDELSE TIL:

FRILUFTSLAND CUP

En klatrekonkurrence over 4 afdelinger:
24. - 25. april. 29. - 30. maj.
26. - 27. juni. 21. - 22. august.
Hver afdeling er en selvstændig konkurrence.
De 3 bedste placeringer tæller i det samlede resultat.

Klasser:
Dame, herre junior og åben klasse.
En klasse gennemføres ved minimum 8 tilmeldte.

Tilmelding:
Foregår til Friluftsland, Frederiksborggade 52, 1360 København K.,

tlf: 33 14 51 50, senest en uge før de enkelte afdelinger.

Startafgift:
Kr. 25,- pr. afdeling. Ved tilmelding til alle 4 afdelinger kun kr. 75,-.

Efteranmeldelse:
Kr. 50,- indtil en halv time før isolationszonen lukkes.

Konkurrenceform:
Konkurrencen vil blive afviklet med indledende runder i dame- og
herreklasserne lørdag. Semifinaler og finaler om søndagen.
Klatringen vil så vidt muligt følge de internationale regler.
Konkurrencestart lørdag: Kl. 12.00
Konkurrencestart søndag: Kl. 10.00

Præmier:
Præmier til de tre bedste i hver klasse efter hver afdeling, samt til de
samlede Cupvindere. Derudover vil der være lodtrækningspræmier.





![page46.jpg](/1993/DB-1993-1/page46.jpg)
KVALITET PÅ TOPPEN

SPEJDER SPORT

København: Nr. Farimagsgade 39, tlf. 33 12 55 22. Tåstrup: City 2, nr. 136, tlf. 43 71 7471.
Lyngby: Lyngby Hovedgade 57, tlf. 42 87 04 67. Odense: Kongensgade 55, tlf. 66 11 24 18.
Århus: Banegårdsgade 16, tlf. 86 13 36 13. Aalborg: Algade 54, tlf. 98 13 87 33.

46




![page47.jpg](/1993/DB-1993-1/page47.jpg)
Det år mycket man skall kunna
kråva av ett kvalitetstålt. Oav-
sett når, var och hur det skall
anviindas. Det skall också fin-
nas modeller som kan erbjuda
flexibilitet vad gåller påbygg-
nadsmåjligheter, når behovet
finns.

Hilleberg-tålten har idag ett grund-
mNurat anvåndarfårtroende som re-
sultat av en omutlig kvalitetssats-
zing i allt från produktutveckling
ch materialval, fram till sista
;åmnadsstygnet.

Kvalitetssatsningen ger många
sårdefulla egenskaper. Såkerhet,
itormstabilitet, låga vikter, høg
tomfort och sjålvstagande model-
er. Alltså såkerhetsgaranterade
iret-runt-tålt som anvånds i de
lesta sammanhang. Från extremt
uffa Himalaya-expeditioner. till
vårliga kajakturer i skårgården

gårna med våra sjålvstagande
nodeller.

I stikerhetsbegreppet ligger

fråmst materialvalet med våvar
som år ca 4 gånger starkare ån and-
ra låttviktsvåvar.

Tåltstångerna, de båsta som
finns på marknaden. Stångernas
materialegenskaper och de utanpå-
liggande kanalerna ger god storm-
stabilitet.

Tåltresningen år enkel genom
att inner- och yttertåltet sitter ihop.
En nyhet på 1993 års tålt år en
steglåst reglerad stånghylsa i kana-
lens &ppna ånde, før att ytterligare
underlåtta resningen.

Låga vikter i fårhållande till
tåltstorlek.

Till komfortfårdelarna hår vål
tilltagna utrymmen. Dessutom kan
flera modeller fårlångas med extra
stor absid och/eller kopplas ihop,
en fårdel vid bl a camping- och cy-
kelsemestrar. Keron år en sådan
modell.

KOPTRYGGHET år något du
kan kånna når du in-
vesterar i ett Hille-
berg-tålt. Egen till-
verkning hemma i
Namn….

Adress..

Såind mig katalogen
Klipp ut kupongen och skicka den till oss på nedan-
stående adress.

Fjållkurser —93 Med Storulvåns fjållstation som ut-
gångspunkt ordnar vi 11—14/3 och 7—11/7 en vinter- resp. som-
marfjållkurs. Ledare år Bosse Hilleberg. Intresserad? Begårka- | | PONT
talog med kursinformation.

Ja — men vårt
att satsa på i
alla samman-
hang.

f
i
i

|
me
i add
i;

Jåmtland, alltså ingen Fjårran
Ostern-produkt, direktkåp utan
mellanhånder och kvalificerad
slutkontroll fåre leverans. Pro-
fessionellt testade och anvånda vid
globala expeditioner och av får-
svaret, bl a fallskårmsjågarna och
kustjågarna.

Skicka in kupongen så får du vår senaste
kataløg och prislista, med hela vårt tålt-
sortiment och många praktiska tips.

>

HI T 'LLEBER GAB $-840 43 HACKÅS. TEL +46 (0)63-704 00. Fax +46 (0)63-705 16





![page48.jpg](/1993/DB-1993-1/page48.jpg)
Reserveret postvæsenet må N
DSr4l Hi EDER D£

ULALDIMIR HEBAR

BREDEBOWEJ FS-d
2800  LYHGBY

Moés” Bjergbestigergåde

Hos lakotaindianerne bliver en mand en Heyoka, dersom han i en vision under sin indvielse
ser en tordenfugl. En Heyoka er omvendt; han svarer ja når han mener nej, og nej når han
mener ja. For at få visioner senere hen i livet kan lakotaerne finde på fastende at søge
ensomheden i bjergene ud fra en forestilling om, at

Al sand viden ligger langt fra menneskene
og opnås kun gennem lidelse.

Ved alvorlig højdesyge har folk det med at blive lidt omtågede oven i hovedet. Vi forestiller
os, at det kan blive så galt, at man tror, at det som er sandt er falskt og omvendt. En
højdesyg heyoka vil derfor tale sandt! 3 bjergbestigere mødes på toppen af et bjerg, og på
vej derop har de alle mødt samme lakota.

Den første bjergbestiger havde spurgt:

"Er det hovedtoppen, jeg er på vej op på?"

Lakotaen svarede "ja", men det blev bjergbestigeren jo ikke klogere af, for det kunne være
en heyoka, og der var jo også mulighed for, at han var højdesyg, så han spurgte:

"Er du en almindelig rask lakota?"

Lakotaen svarede, men det havde ikke hjulpet bjergbestigeren, så han gik videre opad.
Den anden bjergbestiger havde været ude for det samme. Dog havde han spurgt:

"Er du en rask heyoka?"

Den tredje bjergbestiger havde spurgt:

"Er du en højdesyg heyoka?"

Men han syntes, at han havde fået lige så lidt ud af svaret på sit spørgesmål som de andre
og var derfor fortsat.

Var bjergbestigerne kommet op på hovedtoppen ???

Der er en flaske vin til den, der kan løse opgaven. Løsningen skal være bestyrelsen i hænde
inden 29 febraur 1997.



