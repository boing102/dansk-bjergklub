
---
title: "Dansk Bjergklub 1996 nr. 3"
date: "2022-10-29"
draft: false
tags: ["1996"]
thumbnail: /1996/DB-1996-3/page1.jpg
---

![page1.jpg](/1996/DB-1996-3/page1.jpg)




![page2.jpg](/1996/DB-1996-3/page2.jpg)
Dansk
Bjergklub
nr. 3 - 1996
45. årgang

Indholdsfortegnelse:

Klatring i skyggen
Henrik Koch

Uvejr på Triolet

Jens Søndergaard

En klassisk eventyrer
Søren Smith
Nordvæggenes guldalder
Martin Tomlinson
Kursus II

Lars Billekop
Hårrejsende historier
Torben Redder
Graderingssystemer endnu engang
Erik Karlsen
Vandrefalkne på Kullen
Henrik Ljunggreen
BMC møde i Wales
Peter Harremoés

BMC møde i Wales
Hanne Lauritsen
Udstyr's nyheder

Løst og fast

Forsidebillede:

Foto: Hanne Lauritsen
Llandbenis Slate, Wales, England
German Schoolgirl. E2

Udgivet af:
Dansk Bjergklub
Østbanegade 17 st.th.,2100 Kbh Ø

Redaktion:
Henrik Ljunggreen 4466 4662
Kim Crolly 3617 4247

Næste nummer af Dansk Bjergklub udkommer
ca. 10. september. Stof sendes til Kim Crolly
Horsekildevej 45 2.tv.,2500 Valby,

og skal være os i hænde senest 7. august.

Tryk: Skou & Madsen Eftf. ApS.

Kopi af artikler tilladt, hvis kilde og navn angives.

ISSN 0900 - 4076

Dansk Bjergklubs bestyrelse

Formand

Jan Bønding 3543 4710
Østbanegade 17 st.th 2100 Kbh. Ø

Sekretær

Henrik Ljunggreen 4466 4362
Jonstrupvej 244, A. 2750 Ballerup

Kasserer

Christian Tørnqvist 4444 1292
Hyltevært

Jacob Hertz 3833 3822
Uddannelseskoordinatorer

Peter Harremoés 3156 4171
Klatrevægskontakt

Ole Brudsø 3139 8396
Brian Christensen 8619 6312
Klubbens giro-nummer 907 9858
Klubhytte. Ved Skåret i nærheden af Målle.

Afd. Østs bestyrelse
Jan Bønding 3543 4710
Dannie Baess 3131 9201
Kim Crolly 3617 4247
Henrik Spanggård 3135 4011
Lars Frøhling 3181 1367
Klublokaler og bibliotek afd. Øst
Valdemarsgade 33 kld.

Åbent hus hver torsdag kl. 20-22

bortset fra ferier og helligdage

Bibliotekar: Lars Frøhling 3181 1367

Afd. Vests bestyrelse
Erik Karlsen 8611 2837
Kastanievej 31, 8260 Viby J.

Mette Christensen 8619 4650
Kristian Kaltoft 8612 4586
Torben B. Redder 8618 0301
Brian Christensen 86196312
Dorthe Skytte 8675 2543
Jacob Mortensen 8610 7285
Klublokaler afd. Vest

Trøjborgvej 75 F, 8200 Århus N. Åbent hus hver
tirsdag kl. 19-22, bortset fra ferier og helligdage.

Københavns Klatreklub-kontaktpersoner.
Sundholmsvej 6-14 bygning D,

Åbent dagligt 17-22. Weekend 12-18. 3154 6367
Hakon Jensen 4053 4056
Michael Bergmann 3325 5960
Rasmus Lund Jensen 3174 4321

Århus Klatreklub-kontaktpersoner.
Trøjborgvej 75 F, 8200 Århus N. Åbent

Lør-søn 12-16, man 15-18, tir 19-22, ons 15-20.
Stig Pallesen (formand) 8618 4450
Jens Peter Neergaard (kasserer) 8674 2717
Asger Vestergaard 8616 6629

Aplin Gruppen

Ravn Hamberg 3537 4709
Henrik Jensen Hansen 3879 2469
Mads Granlien 3122 6222
Mikkel Tamstorf 3122 2922





![page3.jpg](/1996/DB-1996-3/page3.jpg)
Dansk Bjergklub

Det har, som vel efterhånden alle bekendt været et meget aktivt forår på Mt. Everest for
medlemmer af Dansk Bjergklub. Lene Gammelgaard har som første danske kvinde
besteget Everet som deltager på en international ekspedition ledet af Scott Fischer.
Desværre under ganske ulyksagelige omstændigheder, hvor mange andre enten døde
eller blev svært lemlestede. Et stort tillykke for en flot præstation, vi håber at Lene når
begivenhederne kommer lidt på afstand vil fortælle os om sine oplevelser i klubben.
Henrik Jessen Hansen, Bo Belvedere, Jan Mathorne og Kim Sejberg forsøgte som rent
dansk ekspedition ihærdigt at klatre Everest via den polske rute, desværre uden succes.
Det ofte svigtende vejrlig tappede tilsidst ekspeditionen for alle kræfter ligesom den var
stærkt involveret i redningen af de ekspeditioner, som blev fanget i storm på toppen af
Everest. Kim blev desuden sat ud af spillet af et faldende isstykke i Kumbu faldet et
uheld, som heldigvis ikke fik større konsekvenser end et par brækkede ribben. Jeg er dog
sikker på at der også hen ad vejen her er en historie at fortælle. Via dagspressen har jeg
også erfaret at Michael Knakkergård Jørgensen, som tidligere som første dansker
klatrede Everest, har forsøgt sig på Lohtse med en skotsk ekspedition. I skrivende stund
uden succes, men jeg ved ikke om projektet er helt opgivet.

Klubben er som tidligere omtalt nu blevet fuldgyldigt medlem af Friluftsrådet efter
enstemmig beslutning på plenarmødet i april. Vi har endnu ikke nogen konkrete
erfaringer med dette medlemskab, men håber fortsat på at få et fornuftigt forum til at
fremme vores synspunkter angående adgangen til klatring i naturen, selvfølgelig under
skyldig hensyntagen til den natur som er en vigtig del af vores klatreaktiviteter.

Dansk Bjergklub har, som tidligere meddelt ved opslag, ingået en aftale med AB
Kullaberg Natur, angående adgangen til Kullen for medlemmer af Dansk Bjergklub. De
pt. første 12 biler med medlemmer af Dansk Bjergklub kan nu få adgang til Kullen uden
at betale entre blot ved at fremvise gyldigt medlemskort, idet klubben har købt foreløbigt
12 årskort. Vi søger løbende at vurdere det aktuelle behov i samarbejde med AB
Kullaberg Natur og vil justere antallet af årskort i forhold til det aktuelle behov. Jeg
hører meget gerne hvis der efter Jeres mening er problemer med antallet af årskort. Det
er ikke vores mening at være meget fedtede, men vi synes heller ikke at det er rigtigt blot
at købe et meget stort antal kort uden at kende behovet. Vi håber meget at dette initiativ
vil være til glæde for rigtig mange af medlemmerne i Dansk Bjergklub.




![page4.jpg](/1996/DB-1996-3/page4.jpg)
Klatring i skyggen

En bestigning af Tour Rondes Nordvæg

Henrik Koch

Mens vi to håbefulde vinteralpinister
nærmede os toppen af  Géant-
gletscheren, tårnede Tour  Rondes
lodrette isvæg sig op over os. Jeg
kiggede spørgende tilbage på Mads:
Skal vi…?” Mads nikkede tavs og
determineret.

Tour Rondes 350 meters isvæg havde
efterhånden opnået en vis mytisk plads i
vores bevidsthed. Fortællinger om Søren
Schmidts 43 minutters effektive solois-
dans op over væggen havde gjort sit. Det
samme havde Sally  Vestergaards
skræmmende beretning om hendes
næsten 2 døgn på væggen. Væggens
historie var righoldig, det samme var
vore drømme og forhåbninger.

Selve Nordvæggen består af to trekante-
de isfelter på toppen af hinanden forbun-
det af en delikat iscouloir. Med hukom-
melsen og bevidstheden fyldt med fakta
om ruten og dens tidligere udfordrere
startede vi frejdigt ud.

Uden de store problemer overskred
Mads den berygtede og afskrækkende
bergschrund. Herefter startede Mads
turboen. Indenfor den næste time
parallelklatrede vi de første tre reblæng-
der stejl, men dejlig fast sne. Undervejs
sikrede vi løbende i små stykker med is
og i klippen.

Da jeg nåede couloir”en, havde Mads
etableret en god standplads i to bolte og
var ved at hive reb ind. Uden mange
kommentarer modtog jeg vort sparsom-
me sikringsudstyr. Jeg forsøgte at samle
alle mine sparsomme psykiske ressour-
cer, inden jeg langsomt bevægede mig
ud i couloir'en. Efter få bevægelser med

4

økserne og steigeisene bredte en vis
afslappethed sig. Den alpine is viste sig
at være mindre sprød end forventet. Da
jeg samtidig havde placeret en perfekt
Camelot som første sikring, var de nær-
meste fremtidsperspektiver rimeligt lyse.
Jeg faldt ind i en fornuftig rytme.
Langsomt arbejdede jeg mig op i gennem
mine drømmes couloir. Kombinationen
af isskruer og klippesikringer gjorde at
jeg ikke - modsat normalt ved isklatring -
havde en puls på 200. Adrenalinet
begyndte dog at lade sig mærke, da jeg
med et hug med øksen frigjorde en
isflage på størrelse med to store skære-
brædder. Da flagen ramte min ene støvle
var jeg alvorligt bange for at skulle til at
teste min isskrue placeret skræmmende
langt under mig. Heldigvis fandt jeg efter
en halv snes meter et klipperids, som
tillod at etablere en - efter forholdene -
tilfredsstillende standplads.

Fra min hængende standplads halvvejs
oppe i couloir”en havde jeg et formida-
belt udsyn. I det strålende solskin langt
under os strømmede turistskiløberne ned
fra Midi- og Helbormerlifterne. På
"boulevard pisterne” i Vallée Blanche og
på Mer de Glace fik disse glade skiløbe-
re en første bid af bjergenes rå skønhed.
Den skønhed som jeg nu nød til fulde.
Som i en slikbutik lå på række den klas-
siske Kufner grat, muligheden for moder-
ne isklatring i bunden af Maudit cirkus”'et
samt fristende klipperuter på Capucins
lodrette klipper.

Da Mads nåede standpladsen, havde han
fået følgeskab af to italienske lokomoti-
ver. Disse reblag klatrede hele den 350




![page5.jpg](/1996/DB-1996-3/page5.jpg)
meter lange rute uden en eneste mellem-
sikring. Kun sporadiske standpladser
med økserne hakket i isen eller sneen
gjorde det ud for interimistiske sikringer.
I det alpine miljø er hastighed en dyd,
men alligevel.

Mads førte effektivt og afbalanceret den
næste reblængde. Ved udgangen af cou-
loir'en var et par bevægelser på klippe.
Nedefra havde det lignet rutens absolutte
cruxbevægelse, men nærmere eftersyn
afslørede et par lettere bevægelser på
klippe.

Da vi havde forladt couloir”en var resten
af ruten synlig over os. Cirka 150 meter
blandet sne og is inden afslutningen på
den øverste isvæg.

Vi genoptog parallelklatringen. Jeg lå i
spidsen og trods tidligere erfaringer
troede jeg naivt, at "det klarer vi hur-
tigt.” Men mine lunger sendte nogle helt
andre kontante signaler til min hjerne:
akut iltmangel. Jeg kunne ikke snyde min
krop. Vi klatrede i mere end 3700 meters
højde uden forud at have akklimatiseret
synderligt. Højdeproblemer samt dårlig
kondition sænkede vores hastighed til
pensionisttempo. Langsomt arbejde jeg
mig således videre op med sikringspla-
ceringer i små klippefremspring.
Halvvejs oppe kom Mads i front - også
tydeligt mærket af højden. Mens min
makker arbejdede sig videre op ad ruten
fik jeg et lille pusterum. Tiden benyttede
Jeg til at betragte Mads bevæge sig jævnt
op ad den kombinerede is- og snevæg
over os. I det første isfelt blev placeret
en acceptabel isskrue. Herefter gik Mads
meget langt på denne sikring, mens min
hjerne forgæves forsøgte at udregne
faldfaktorer i de iltfattige omgivelser.
Inden koldsveden blev for overvældende,
så jeg endnu en sikring blive placeret.
Hvad jeg ikke vidste var, at sikringen var
en halvt afbundet isskrue. Måske ikke

ligeså dristigt, som et italiensk lokomotiv
- men københavnske nærtog skal jo
starte et sted.

Snart nærmede vi os toppen af det
øverste trekantede isfelt, hvor Mads
etablerede en standplads i noget fast
klippe. Efter en kort diskussion fortsatte
jeg til højre igennem en lille klippecou-
loir - hyggeligt at lære "dry tool place-
ment” i 3800 meters højde. Vejen viste
sig at være en blindgyde, som endte i en
udsigt til gletscheren 350 meter under
mig. Tilbage igen. Under abseilen satte
rebet sig fast under mig og Mads tilbød
galant at klare problemet.

Mens Mads hastigt arbejde med det
fastklemte abseilreb skuttede jeg mig i
min dunjakke. Standpladsen i blæst og
21 graders kulde gjorde stivfrosne fingre
til et pinefuldt, men velkendt fænomen.
Klatring i skyggen har sine omkostnin-
ger.

Efter en enkelt reblængde i den rigtige
retning stod vi begge på toppen af vores
første rigtige nordvæg. Forude lå en
pragtfuld snegrat med frit fald på alle
hylder. På den ene side 350 meter isvæg,
på den anden udsigt ned igennem Gerva-
sutti-couloir'”en. Jeg spadserede meget
velovervejet over til den anden side.
Herfra var der kun en halv times traver-
seren til hovedtoppen på Tour Ronde.
Mens vi stod på toppen og nød, hvad
Rébuffat kalder en førsteklasses udsigt
over Vallée Blanche, kunne jeg ikke lade
være med at sende en venlig tanke til
nutidens moderne infrastruktur - det var
under to døgn siden vi forlod dagligda-
gen i København.

Nedstigningen skete via den lettere sne-
delikate normalvej. Efter 2 timers kamp i
dyb puddersne stod vi atter ved de efter-
ladte ski ved foden af Nordvæggen.
Herefter ventede kun en vidunderlig
nedfart over Géant-gletscheren til teltets

5




![page6.jpg](/1996/DB-1996-3/page6.jpg)
Foto: Henrik Koch View gennem Couloir.

6




![page7.jpg](/1996/DB-1996-3/page7.jpg)
Uvejr på Triolet

Jens Søndergaard

Dette forår tilbragte jeg to måneder i Cha-
monix. Det blev til en del ski og klatre-
ture, hvor særlig en af disse var speciel, en
tur, der blev mere krævende end forventet,
og hvor omstændighederne og forholdene
var tæt på de værst tænkelige.

Det var midt i marts og livet på "Skista-
tionen", skibumsernes udsted i Chamonix,
var endnu en gang blevet for trivielt og
mageligt. Vejrudsigten lovede godt vejr de
næste dage og vi, Neville - en englænder
ligeledes bosiddende i byen - og jeg, be-
sluttede os for at klatre nordvæggen på
Aig. Triolet. Ruten er en godt 600m høj
isvæg, graderet TD-, og går for at være en
af de klassiske lange isruter i Alperne.

Den efterfølgende dag gik hurtigt med at
pakke udstyr og andet godt og derefter gå
op til Argentierehytten. Her nød vi et godt
måltid mad og andre bekvemmeligheder i
hotellignende omgivelser.

Næste morgen var det alpin start kl.4, fel-
lerne på skiene, og to timers vandring til
bunden af ruten. Her stillede vi skiene og
begyndte at klatre.

Den første bergschrund viste sig uventet at
være nærmest uoverstigelig og helt sikkert
rutens tekniske crux. Den tilsyneladende
letteste vej gennem bød på 7-8 meter let
overhængende isklatring på dårlig is og
med blød sne på toppen. Dertil kom at
man var nødt til at fjerne adskillige
kubikmeter sne for at komme ind til isen.
Til sidst kunne jeg endelig, stående på trin,
der to gange var brast under mig, få hele
skaftet på den ene økse i bund og hive mig
op på den.

Den næste, og sidste, bergschrund viste sig
at være noget mere forhandlingsvenlig,
men al denne zig-zag”en for at finde vejen

i gennem tog tid, så vi var allerede lidt
bagud tidsmæssigt, da vi for alvor kunne
begynde på ruten.

De næste mange reblængder gik slag i slag
der opad og bestod udelukkende af hård
"black ice" i hvad der på afstand lignede
lette og hurtige snepartier, viste sig ved
nærmere bekendskab at være hård is
dækket med let pulversne. Selv om
klatringen ikke blev meget stejlere end 55-
609, og vi aldrig satte mere end 1-2
isskruer pr. reblængde, tog klatringen dog
væsentlig længere tid end beregnet, da isen
konstant såkaldt "dinnerplatede", og det at
placere en isskrue var en 5 min. operation.
Lidt over middag begyndte det at sne, det
gode vejr fra om morgenen var forsvundet,
og vi klatrede nu i vores egen lille verden.
Den bagkloge ville nok have returneret
her, men vi følte os på baggrund af
vejrudsigten overbeviste om, at det nok
kun var noget midlertidigt, Tanken om at
abseile i enkelte 350 kroners isskruer var
heller ikke særlig tillokkende. Sidst på
eftermiddagen var vi nået 2/3 op af ruten
og havde klatret de vanskeligste partier.
Imidlertid var uvejret dog tiltaget væsent-
ligt i styrke og konstant fejede der laviner
ned af væggen, flere gange blev jeg næsten
fuldstændig begravet på stand-pladsen, og
alt var fyldt med sne. Isvæggen var
simpelthen ikke i stand til at yde nogen
som helst modstand til snemasserne, der
kom fra den mindre stejle topvæg, og
sneen fik utrolig megen fart på.

Isrampen, der skulle lede os op til top-
væggen, og som var den eneste realistiske
vej op, viste sig at sætte en stopper for den
videre fremfærd. Denne var en sand la-
vinefælde, og hver ca.l0. minut, når top-

Z




![page8.jpg](/1996/DB-1996-3/page8.jpg)
Foto: Jens Søndergaard Neville på ruten.

8




![page9.jpg](/1996/DB-1996-3/page9.jpg)
væggen ikke mere var i stand til at holde
på den megen sne, blev det meste af sneen,
som gennem en tragt, ledt gennem denne
og buldrede videre ned af væggen.

Vi var nu for alvor klar over, at vi var nødt
til at bivuakere for natten, så vi begyndte at
traversere over til nogle klippe-partier for
at finde en brugbar hylde. Det lykkedes os
omsider at finde en stor klippe-blok, hvor
vi kunne være godt beskyttet for ting og
sager kommende ovenfra. Her kunne vi
sætte en 5-6 bombefaste sikringer - hvilken
lettelse. Det eneste problem med stedet
var, at der ikke var nogen hylde, i stedet
var der en lille klippespids, hvor man
kunne sidde med det ene ben overskrævs
og en ståplads med nogle småtrin til
fødderne. Neville var generøs - jeg fik
"siddepladsen".

Da vi havde valgt at udruste os let for at
klatre så hurtigt som muligt, havde vi ingen
soveposer eller brænder, men i stedet
dunjakker og bivuaksække, så det var så
som så med den natlige hygge.

Natten igennem sikrede vi os hele tiden, at
vi begge var vågne og lavede små fingre-
og tåøvelser med jævne mellemrum. Det
sneede stadig lige kraftigt, men vi var
rimelig godt beskyttet under klippeblok-
ken, der nærmest delte sneskredene ud til
hver side. Bivuaksækken gav godt læ, men
så snart man stak hovedet ud af sækken,
havde man denne hvivlende lette sne i hele
ansigtet.

Næste morgen var der stadig ikke udsigt til
bedring i vejret, og vi begyndte at
diskutere vores muligheder. At fortsætte
op ad isrampen ville være det samme som
selvmord for slet ikke at tale om
nedstigningen fra toppen af væggen, der
ville være en sneskråning på 40-45? At
forsøge at kalde en helikopter var en
mulighed, men med den ringe sigt ville det
være umuligt for den at lokalisere os, og vi
ville da være nødt til at blive stående, indtil

det blev bedre vejr. Den sidste mulighed
var at abseile ned, men vi var ikke sikre på
om vi havde nok isskruer.

Vi valgte den sidste mulighed, da vi var ret
kolde og var begyndt at synes, at vores
bivuakplads var det værste sted på jorden
vi kunne opholde os. Vi havde ingen
forhåbninger om en snarlig vejrbedring, og
bare det at foretage os noget ville hjælpe.
Det tog oceaner af tid at afrigge
bivuakpladsen og få pakket udstyret, men
da det var gjort, gik det forbavsende glat
med at abseile ned. Det sidste af ruten var
vi nødt til at nedklatre og Neville var nær
faldet da sneen han stod på skred,
heldigvis havde han fronttakkerne inde i
den underliggende is. Bergschrunderne,
der havde bekymret os noget, viste sig nu
at være fyldte med sne, så det var muligt at
hoppe over dem. Et enkelt sted var jeg nær
blevet revet omkuld af en lavine og måtte
holde godt fast på mine økser, det har nok
varet i ca.30 sek. og der var ikke andet at
gøre end bare stå og tage imod.

Vi var mere end almindeligt glade da vi
endelig nåede ned.

Da vi nåede stedet, hvor vi troede vi havde
stillet skiene, viste det sig at de var
forsvundet. Det var næsten ikke til at bære.
Begravet et eller andet sted under den ca.
1,5m sne, der var faldet i bunden af
Argentiere bassinet.

Hvad der kunne have været en 1-2 timers
skitur, blev nu til godt 8 timers
vandring/svømning i sne til brystet, dog
blev der hurtigt mindre sne, jo længere vi
kom ned af gletscheren. Knap to døgn på
1,5 I. vand og en plade chocolade kunne
mærkes og flere gange faldt vi simpelthen
om og havde desuden forskellige halluci-
nationer, inden vi omsider nåede hytten.
Næste morgen blev jeg fløjet ud fra hytten
med forfrysninger i de fleste fingre, men
slipper heldigvis uden mén. Aldrig mere
vinterklatring !- og dog.




![page10.jpg](/1996/DB-1996-3/page10.jpg)
En klassisk eventyrer

Reinhold Messner interviewet af

Søren Smidt

Under Reinhold Messners besøg til
Danmark den 9. maj havde jeg
fornøjelsen af at lave et længere
interview med Messner. Interviewet
foregik på engelsk og er oversat af
overtegnede.

Reinhold Messner er født 1944 i
Sydtirol (Italien). Messner var fra
begyndelsen af 1970'erne til midten af
80'erne den mest indflydelsesrige
Himalaya klatrer. Især har spørgsmålet
om nytænkning og stil præget Messners
bidrag til alpinismen.

I 1960'erne udviklede Reinhold Messner
sig til sin tids bedste klippeklatrer og
skrev bla. bogen Den 7'ende Grad (det
var dengang grænsen for det
menneskeligt mulige var 6'grad). Efter en
række dårlige erfaringer med store
ekspeditioner begyndte Messner at
udvikle en letvægts tilgang til Himalaya
bjergene. Peter Habeler og Messner
klatrede som de første et 8000 m højt
bjerg i alpin stil. I 1978 besteg de
sammen som de første uden ilt, Mount
Everest. Samme år klatrede Messner
som den første et 8000m højt bjerg solo.
I 1980 klatrede Messner som den første
(og hidtil eneste) Everest solo uden ilt.

Sammen med Hans Kammerlander
foretog Messner den første (og hidtil
eneste) travers af to 8000m bjerge
Gasherbrum 1 og Hidden Peak.

I 1986 havde Messner som den første
besteget alle fjorten 8000 metere i
verden. Han havde 12 gange været på
vej mod toppen af et 8000 m bjerg uden

10

Foto: Lars Svenson

succes og18 gange stået på toppen af et
8000 m bjerg, i alt 40 forsøg på 16 år.
Denne rekordopremsning siger kun
ganske lidt om, hvad det egentlig gik ud
på - nemlig at udforske grænserne for,
hvad der var menneskeligt muligt og
sætte nye normer for, hvad der er "fair
means" i alpinisme.

De sidste 10 år har Messners interesse
været koncentreret om de store vidder -
ørken- og polarområderne, bl.a. har han
krydset Grønland og Antarktis.

SS: Hvad er udsigterne for klatring i
Himalaya - er turismen afslutningen på
eventyret, således som du har
repræsenteret det?

RM: Jeg ser fakta, og jeg accepterer
fakta. Jeg tror, at kommercielle
ekspeditioner vil overtage Himalaya
klatringen. Generelt tror jeg, at turismen
vil ekspandere, fordi man i dag med fly
og andre transportmidler kan komme
overalt. Der er også sket en lempelse
mht. muligheden for at få en tilladelse til
at klatre. For 20 år siden var det
særdeles svært at få en tilladelse til
klatring. For 50 år siden var det svært at
få tilladelse til at komme ind i Nepal.
Kun få kunne rejse dertil. I de sidste 20-
30 år har vi materialiseret klatring, hvis
man kan udtrykke det sådan. Bouldering
er blevet en populær sport. Hvad er en
boulder, ikke andet end et lille bjerg,
hvis man knuser et stort bjerg får man
mange boulders, og nu er "bouldering"




![page11.jpg](/1996/DB-1996-3/page11.jpg)
IN. Når man klatrer de store bjerge på
kommercielle ekspeditioner med 4-500
klatrere i basislejrene, som det er
foregået de sidste år, og alle går op og
ned via store store lejre, bliver bjerget
knust til "boulders", det er ikke mere det
samme som tidligere. Bjergene
afstedkommer stadig stor fornøjelse,
men de nydes i bitte små portioner.
Udsatheden - usikkerheden (the
exposure), som set fra min synsvinkel er
den højeste værdi reduceres hele tiden.
Udviklingen af
sikkerhedsforanstaltninger i klatring og
ved polarfærd, som f.eks.
satellitkommunikation, GPS-navigation
og helikopterredningstjenester er med til
at reducere udsatheden, således at
eventyrværdien er forsvundet. Klatring
er blevet en sport, der ikke har noget
med eventyr at gøre i dag. Det er da
muligt, hvis nogen forsøger at traversere
Everest fra syd mod nord, og fortsætter
videre over Lhotse og Nuptse, at de i det
mindste noget af vejen vil være alene,
uden fastgjorte reb og permanente lejre.
På den tur vil der stadig være en
mulighed for at være udsat, at være
alene, at være i fare, at kæmpe på egen
hånd. Men den normale tilgang til
klatring reduceres mere og mere til et
lille adrenalin kick. Akkurat som det
foregår i Alperne ved at hoppe ned i små
floder, at abseile ned over små klipper
og at klatre på klipper tæt ved vejen. De
store vægge er ikke mere så efterspurgte.
Men dette er facts og jeg accepterer
dem, selvom det ikke har min interesse.
Siden jeg var barn har jeg været
fascineret af eventyr og jeg er stadig
fascineret af eventyr. En af grundene til
at jeg har bevæget mig fra de høje bjerge
ti de store vidder, er kærligheden til

udsatheden. Selv under krydsningen af
Grønland (fra Angmassalik til Thule), så
vi ikke nogen andre mennesker eller lejre
på den 2200 km lange tur. Vi havde
alligevel kontakt med verden. I tilfælde
af uheld kunne vi tilkalde hjælp. De
danske myndigheder kræver at man har
en Beacon med (nødsender), ellers får
man ikke tilladelse til at gå indover
Indlandsisen.

SS: Jeg er ked af at kunne fortælle, at
nu kan man købe skiture, som går
indover isen fra vest til øst.

RM: Jeg har hørt om det. Turene går fra
Søndre Strømfjord til Angmassalik.
Deltagerne skal bare gå - alt udstyr
transporteres på snescotere. Det har intet
med eventyr at gøre. Men de kan sælge
det.

Et tysk rejsebureau forsøgte at sælge en
anden tur, hvor deltagerne selv skulle
trække deres udstyr på pulk. De kunne
ikke sælge turen. De spurgte om jeg ville
guide turen, men jeg afslog - aldrig.
Dette nye koncept er meget værre. Det
er afslutningen på eventyret. Alle disse
mennesker vil komme tilbage og sige -
"Vi krydsede Grønlands indlandsis" -
mange vil sikkert komme tilbage og sige
- "Jeg krydsede Grønland alene." Min
nye bog handler om alt dette. Jeg viser
hvordan eventyrets værdi siden 1895 på
de tre poler Nordpolen, Sydpolen og
Mt.Everest, er blevet materialiseret.

SS: Er der tale om forskellige
tankegange - to former for
værdihævdelse, hvor man i det ene
priser og søger sikkerhed, mens man i
den anden hævder udsathed og
usikkerhed, som værdi.

11




![page12.jpg](/1996/DB-1996-3/page12.jpg)
12




![page13.jpg](/1996/DB-1996-3/page13.jpg)
RM: Rigtigt, rigtigt - men
sikkerhedstankegangen vinder. De fleste
mennesker går den sikre vej. For at lave
svære ruter på klipper, i niende, tiende
og elvte sværhedsgrad, skal man have
bolte overalt, ellers kan man ikke gøre
det. De unge klatrere idag siger - "Vi
klatrer helt frit"- men de er mindre frie
end nogensinde. For at kunne klatre de
sværeste klipperuter, skal de have bolte
for hver 2-3 meter, ellers syntes de det er
for risikabelt. Derfor er der megen
teknologi involveret i realiseringen af
den slags klatring. De klatrer frit på
klippen, i kraft af et perfekt
sikkerhedssystem. Friklatring
forudsætter risikoen ved fald. Hvis
risikoen ved fald ikke er der, så laver du
noget andet end friklatring. Jeg mener, at
eventyr er defineret ved døden - ved
risikoen for at dø . Hvis risikoen for at
dø er væk, gør vi noget andet end
friklatring. Det er en herlig sport, jeg har
ikke noget imod det, men det er noget
helt andet.

SS: Filosoffen og klatreren Lito Tejeda-
Flores skrev i 1967 en artikel - Games
climbers play - hvor han hævdede, at det
der er fælles for forskellige former for
klatring, hvis man opfatter dem som
spil, er at spillerens handlinger har
virkelige og uafvendelige konsekvenser.
Kan man i den forstand, med
sportsklatring og kommerciel
bjergbestigning, overhovedet tale om
klatring?

RM: Det er stadig klatring. Men det er
en sport. Det kaldes også sportsklatring.
Det er den rigtige definition sport-
klatring. Sport - men ikke mere et spil.
Jeg foretrækker begrebet spil eller kunst.

Klatring er set fra en anden synsvinkel
kunst. Sportsklatring kan også indeholde
et kunstnerisk moment. Hvis en person
er kunstnerisk begavet, kan man tale om,
at vedkommende optræder på en væg.
Det er ganske vist en anden opfattelse af
kunst end min. Min kunstopfattelse går
ud på, at jeg virkeliggør en idé i mit
hoved. Jeg får en idé - f.eks at gå fra
Sibirien til Canada uden hjælp udefra -
bagefter prøver jeg at udføre ideen.
Akkurat som en maler der har en idé i sit
hoved, som han maler, hvorefter billedet
er færdigt. Hvis jeg kan udføre min ide,
og hvis ideen stemmer overens med
fakta, er det et stykke kunst. Det gælder
også selvom der ikke er efterladt noget
bagefter. Jeg efterlader kun et minde,
intet andet. Forskellen i kunstopfattelse,
er måske en mindre betydningsfuld
forskel, for klatring, mellem en værdi og
en anden. I sport er det højere og højere
sværhedsgrad, og hurtigere og hurtigere
tid, der er vigtigt, fordi det er det eneste
du kan måle - tid og sværhedsgrad. Og
de måler det. De er overhovedet ikke
interesseret i risiko. Risikomomentet
søges elimineret i deres sport. De er ikke
interesseret i opfindsomhed. De løber
bare op af Everest på en forberedt rute, i
en forudbestemt stil (styret af faste reb
og lejre), så hurtigt som muligt. Så
kommer de tilbage og siger - Jeg gjorde
det 2 minutter hurtigere end den forrige -
uden virkelig at forstå, at man ikke kan
foretage nogen sammenligning. Det kan
man ikke, fordi  sneforhold og
vejrforhold udgør en for præstationen
afgørende af forskel fra gang til gang. De
forstår heller ikke, at den slags
rekordjageri kun er muligt på et
forberedt bjerg (med faste reb og lejre).
Et forberedt bjerg er ikke mere et bjerg,

13




![page14.jpg](/1996/DB-1996-3/page14.jpg)
det er et ødelagt bjerg. Det er noget
andet. Jeg tager altid til andre steder end
dér hvor alle andre går. Hvis alle tager til
8000 m bjergene, rejser jeg måske til
7000 m bjergene, men aldrig mere til et
bjerg, hvor alle løber op. Jeg tror at min
tilgang til bjergene stadig vil bevare sin
fascination om 100 år, mens den
sportslige tilgang formodentlig ikke vil
have nogen tiltrækningskraft tilbage,
fordi det er en mode, der er afhængig af
strømninger i tiden - i vore dage. Det
passer ikke rigtigt til mennesker.
Mennesker søger - efter det umulige -
efter det ukendte - din indre frygt, dine
håb, dine glæder, vokser særligt hvis du
går et sted hen, som du ikke kender. Du
ved lidt, men du ved ikke alt. Hvis du vil
vide alt, okay, så kan du træne som alle
andre, i de her maskin-træningslokaler,
og have det rart med det. Der er ingen
forskel på at sidde der, og så klatre op af
en boltet rute.

SS: Er det du mener, at hvis du går ud i
det ukendte, vil også det ukendte i dig
selv træde frem?

RM: Ja, der hvor den sidste konsekvens
er døden. Hvis der ikke er nogen risiko
for at dø, er der ikke noget eventyr.
Eventyrets kunst er at komme tilbage,
det er ikke at være succesfuld. Eventyr
er at gå ud og risikere din røv og komme
tilbage. For igen at rejse ud. Nogen
gange med succes andre gange uden.
Hvis du kun har succes, er der ikke tale
om eventyr. En eventyrer der har succes
med alle sine ekspeditioner, er per
definition ikke en eventyrer. Jeg
foretrækker de eventyrere som aldrig
havde succes, som f.eks. Shackleton.
Han er min favorit i Antarktis. Han

14

fejlede altid. I realiteten havde Nansen
også kun succes en gang - i Grønland.
Alle hans andre ekspeditioner nåede
aldrig deres mål. Amundsen lykkedes
mange gange - men han havde også
mange fiaskoer, især i det nordlige.

SS: Du talte også om, at man lærer sig
selv at kende på en anden måde hvis
døden er nærværende.

RM: På en rummeligere måde. Du lærer
naturligvis noget om din krop og har en
fornøjelse ved det,. på en svær
sportsklatrerute, også selvom den kun er
10 m høj. Jeg er egentlig ikke kritisk
indstillet overfor den type klatring, jeg
finder det bare ikke så menneskeligt,
som den klassiske form for
bjergbestigning. Jeg er en klassisk
bjergbestiger, og jeg vil fortsat være en
klassisk eventyrer. Jeg kommer aldrig til
at forstå folk, som forbereder alting hele
vejen for at slå rekord, for at gøre noget
hurtigere - især ikke på de høje bjerge.
Bouldering er en logisk aktivitet, selv
små børn vil forsøge at komme op på
små klipper, så ældre kan også have
glæde af det. Når man skal op på højere
klipper 30 - 40 m, er en form for sikring
en nødvendighed. Men det boreboltede
sikringssystem er nu også taget i
anvendelse på de store vægge - det har
ødelagt de store vægge - de store vægges
værdi. Men den fysiske dygtighed der
udfoldes i sportsklatring, er langt højere
end for 20 år siden. Dengang havde
ingen drømt om, hvad der er sket de
sidste 20 år.

SS: Sportsklatrer du?




![page15.jpg](/1996/DB-1996-3/page15.jpg)
RM: Nej. Jeg var en meget god
klippeklatrer i 1960'erne, men efter jeg
mistede tæerne (RM mistede 7 tæer på
sin første ekspedition til Nanga Parbat
8115 m, i 1970) kunne jeg ikke klatre på
samme høje niveau. Jeg holdt ikke helt
op med det samme, og jeg klatrer stadig
nogle få lette klassiske klipperuter hvert
år. Nu er alle de klassiske ruter i
Dolomitterne tomme. Der er ingen som
klatrer på dem mere. De er alle tomme -
ingen kommer der mere. Du kan tage til
Civetta (den højeste væg i
Dolomitterne/1000m), og klatre den
klassiske Solleder rute, uden at møde
andre mennesker i ugevis. Det er meget
mærkeligt. Alle klatrer på de små klipper
i 5-6 små områder, hvor klipperne kun er
15 m høje og alle sikringer sidder i
klippen - alle boreboltene. Når de laver
førstebestigninger gør de det oppefra og
ned, studerer klippen og forbereder alle
grebene, de renser også klippen, hvis der
er en løs sten smider de den ned. Til
sidst klatrer de nedefra. Det er en helt
anden tilgang til klatring end til klatring i
bjerge. I virkeligheden er bjerge ikke er
mulige at bestige oppefra. Det svarer til
at man flyver ind til Nordpolen og
derefter går ud. På Nordpolen er alle
grupper undtagen en fløjet ud, de er gået
ind og fløjet ud. Jeg taler her ikke om
Scott og Peary. Wally Herbert
traverserede Nordpolen i 1969 , men
99% går ind og flyver ud fra polen. Men
hvad er Nordpolen? Når man når Polen
er man halvvejs i eventyret - det er en
umulighed at flyve ud. Det viser bare at
de der gør det overhovedet ikke forstår,
ikke tænker selv, men at det hele for
dem kun er et show for offentligheden.
Den store offentlighed forstår heller ikke
forskellen mellem på den ene side - at gå

til polen og flyve ud - eller at gå ind og
gå ud. Den sidste måde repræsenterer
den virkelige udfordring. Der er ikke
nogen udfordring i at gå ind og flyve ud.
Så kan man lige så godt tage
konsekvensen og sige - Jeg flyver ind -
og jeg flyver ud. Den virkelige
udfordring er at gå ind og komme tilbage
ved egen kraft.

SS: Det lyder som om du mener der er
to typer - de der forstår og værdsætter
hvad eventyret handler om og så de som
ikke tænker over hvad de egentlig
foretager sig.

RM: De der følger sportstrenden vil
altid være flest, fordi det der har værdi i
øjeblikket, er det med den højeste
sværhedsgrad, og det kan man kun gøre
med det maksimale sikkerhedssystem.
De unge er interesseret i at lave den
hurtigste bestigning. Det er dem som
bestemmer retningen. Eventyret - bliver
mere og mere ødelagt. Nogle få vil
stadig søge eventyret. Jeg nyder, at vi er
færre og færre, og derfor har mere plads
til vores spil. Forandringen er ikke noget
problem for mig. Da jeg var ung havde
jeg mange diskussioner, som også
foregik i offentligt regi, aviser og blade
etc. Da jeg var 20 år skrev jeg en artikel
- "Murder of the Impossible” - den blev
trykt i 1965, og det er sikkert den første
artikel (den kom lang tid før Tejeda-
Flores artiklen og før Yosemite etikken)
som pointerer, at eventyret ikke kan
fortsætte, hvis vi bruger al den teknologi
der er til rådighed. Jeg mente at siden
1950'erne har de teknologiske
muligheder overhalet de udfordringer, vi
havde i verden. På det tidspunkt tænkte
jeg kun i den retning, i forbindelse med

15




![page16.jpg](/1996/DB-1996-3/page16.jpg)
klippeklatring - men i dag kan jeg se, at
det gælder hele verden. I dag hvor vi kan
nå Nordpolen med en flyvemaskine, er
den ikke nogen udfordring. Nordpolen er
kun en teknisk udfordring nu ligesom det
er en teknisk udfodring at rejse til
månen, men vi er ikke teknikere. Lad
teknikerne om den slags.

SS: Studerede du ikke til ingeniør da du
var ung?

RM: Jeg blev sendt til den skole, så jeg
var tvunget til at lære det. I
virkeligheden havde det ikke min
interesse, selvom jeg læste til

bygningsingeniør.

SS: Det jeg hentyder til er, at når du
siger, at vi ikke er teknikere, er det en
sandhed med modifikationer.

RM: Jeg kører også bil og til daglig
bruger jeg køleskab, dybfryser og andet,
der hører til et moderne hjem. Jeg er
ikke imod teknologi. Jeg mener bare, at
teknologien siden 50'erne har overhalet
udfordringerne. Derfor kan vi kun bevare
nogen af vores udfordringer, hvis vi
frivilligt begrænser brugen af teknologi.
Den filosofi fulgte vi i min generation et
stykke tid, selvom vi også var
udstyrsfetichister. Når det de sidste par
år er blevet muligt at krydse Antarktis og
Arktis - (ingen har endnu krydset Arktis,
men teoretisk er det muligt og det vil ske
indenfor de næste par år) - så er det kun
blevet — muligt pga. forbedrede
navigationssystemer, at vi har bedre
kort, at vi har bedre informationer om
vejret, at vi har lettere og bedre
materialer, osv. De ting vi bruger, er
færre og færre men af bedre kvalitet, så

16

vi er stadig udstyrsfetichister. Hvis man
studerer historien om eventyr, og især
klatring, er det historien om
udstyrsfetichisme.

SS: Der har altid været diskussioner
om, hvorvidt man skulle bruge nyt
udstyr i klatring. I slutningen af forrige
århundrede, havde alpinister
diskussioner om hvorvidt man skulle
bruge reb eller ej - om det var mod
ånden i alpinisme. Det samme skete da
isøksen, cramponen, og især boltene
kom frem i 1920'erne. Som regel har
tilhængerne af nyt udstyr vundet, og
udstyret er blevet anvendt.

For få dage siden ringede jeg via satelit
til Mount Everest base-camp med en
mobil-telefon. Det fik mig til at tænke på
om der overhovedet findes nogen
mulighed for eventyr tilbage i slutningen
af det 20'ende århundrede. Er man ikke
nødt til at sætte sig i en kunstig
situation, dvs. bevidst og overlagt, at
undlade at medbringe de tekniske
hjælpe- og sikkerhedssystemer, for at
kunne opsøge eventyret. Da den norske
polarforsker Fridtjof Nansen i 1893 lod
sit skib Fram indfryse 3 år i
polarishavet i håb om at drive med isen
til Nordpolen var han slet ikke
konfronteret med det spørgsmål - han
brugte al til rådighed stående teknologi.
Alligevel befandt han og hans besætning
sig i allerhøjeste grad midt i eventyret.
Er eventyret en mulighed i dag?

RM: Hvis vi foretager virkelige eventyr
gør vi os selv til anakronismer. Du har
ret - at lave reelt eventyr, er at gøre det i
opposition til tiden, derfor er man en
anakronist. Men, det er ikke nødvendigt
at medbringe telefon. Telefoner er stadig




![page17.jpg](/1996/DB-1996-3/page17.jpg)
tunge - jeg har undersøgt det med
henblik på vore Nordpols ekspeditioner,
en telefon med sender vejer stadig 5-6
kg. Derfor besluttede vi, at vi ikke ville
medbringe en. Nu har jeg den holdning,
at selvom telefoner bliver lettere, vil jeg
aldrig medbringe en på ekspedition.
Telefoner cer overalt, men de
transporterer dig stadigvæk ikke, som
biler og helikoptere. Franskmændene har
bygget en meget let helikopter som
teoretisk set kan nå op til toppen af
Mt.Everest. Den vil dog ikke kunne
lande på toppen. De har endnu ikke
prøvet, fordi de nepalesiske
myndigheder ikke ville tillade det.

SS: Er tiden løbet fra eventyret?

RM: Vi lever ikke mere i Nansens tid.
De var meget heldige, men jeg syntes vi
er heldigere, fordi vi kan foretage flere
rejser i et liv, end man tidligere kunne.
Vi kan flyve til Nepal - Hillary
(førstebestiger af Everest) skulle sejle
med skib i flere måneder. Det var også
så dyrt for dem, at de sjældent kunne
rejse. Da jeg begyndte med de store
bjerge, havde de fleste klatrere kun råd
til at klatre på et højt bjerg hvert femte
år. Først i firserne blev det logisk at gøre
2-3 ture per år. I dag rejser
professionelle eventyrere som jeg selv 5
gange om året.

SS: Tror du det forøger kvaliteten af
oplevelserne?

RM: Nej, den øgede rejsefrekvens er
kun et tilbageskridt. Muligheden for at
lave rigtige eventyr bliver mindre og
mindre, man burde ikke engang bruge
ordet mere. Man er nødt til at træde ud

af sin egen samtid og opfinde sit eget
eventyr. Vi opfinder vores egne eventyr.
Vi går egentlig ikke til Nordpolen - vi
går til et fiktivt sted. På den måde
nærmer vi os en kunstigt skabt verden.
Jeg er fint tilfreds med den situation,
derfor er jeg også glad for at leve i denne
tid. Jeg har ingen problemer med at sige
- jeg lever i 1996 og ikke 1895, som
Nansen gjorde. Jeg foretrækker denne
periode. Det er muligt at lave et eventyr,
der ligner det Nansen gjorde. Jeg har
tidligere overvejet at lade mig sætte af i
Polarishavet fra et russisk skib, vente et
par år og så gå ind til polen og returnere
til teltet.

Et fransk hold har planer om at sætte et
skib fast i isen, som Nansen gjorde, men
de vil skifte mandskabet ud hver 3
måned med helikopter. Det har intet med

eventyr at gøre.

SS: Du har ikke selv mistet

eventyrånden?

RM: Nej, jeg har stadig lyst til
eventyret, også når jeg bliver ældre, på
mindre bjerge. At blive ældre betyder at
man mister kraft, at man bliver
langsommere, at ens reaktionsevne
forringes, så at tage på eventyr bliver
lettere og lettere med alderen. Du laver
ikke eventyr på det højest mulige niveau,
men du kan gøre det for din egen
tilfredsstillelses skyld indtil du er 90 år
gammel. Den tilgang er ny og interessant
for mig. I virkeligheden er vi eventyrere
ikke mere opdagere. Verden er udforsket
og det der er tilbage, kan vi lade
forskerne og satellitterne om. Vi kan kun
gå ud i vildnisset og udforske lidt af os
selv - vores psyke.

17




![page18.jpg](/1996/DB-1996-3/page18.jpg)
SS: Hvordan forholder du dig til, at du
bliver ældre?

RM: Det har jeg ikke haft nogen
problemer med indtil sidste år, hvor jeg
faldt ned fra mit eget hus. Vi havde
smækket os ude, så jeg kravlede op om
natten for at komme ind. Jeg faldt 4-5
meter og knuste min hæl. Knæet blev
også ødelagt. Jeg har gået med krykker
indtil nu. Til juni skal jeg til Tibet. Når
jeg kommer hjem derfra, skal jeg træne
1-2 år - så er jeg klar til Nordpolen igen.
Siden jeg var 35, er jeg blevet svagere
og svagere. Jeg mærker det og jeg nyder

18

det. For nogle år siden overvejede jeg at
holde op med at drage på eventyr. Jeg
blev tilbudt at stille op som politiker til
det italienske parlament. Siden har også
De Grønne spurgt, om jeg ville stille op
til EU valget. Jeg takkede nej - jeg er
meget interesseret i politik, men jeg har
ikke lyst til at sidde et sted og indgå
kompromiser hele tiden. Forhåbentlig er
jeg i stand til at påvirke mere ved at
skrive artikler etc. Jeg gider ikke sidde
og sludre. I Europaparlamentet sidder
man kun og sludrer. De har ingen magt.
Jeg er skabt til at få ideer og realisere
dem.




![page19.jpg](/1996/DB-1996-3/page19.jpg)
Nordvæggenes guldalder

Martin Tomlinson

Når folk taler om 'Guldalderen' indenfor
alpin klatring plejer de at hentyde til
årene mellem 1810 og 1865, hvor 42
firetusind'er blev besteget for første
gang. Det var alpinismens ungdom, hvor
jomfruelige toppe var de meste attraktive
mål. Men en mere moden sport blev træt
af jomfruer (eller arten uddøde); istedet
krævede den en mere sofistikeret
oplevelse med en mindre passiv partner.
Det der skete i 30'erne var, at klatrere
gik ud på de sværeste bjergvægge og dér
udforskede det tekniske niveau, som
endnu idag er målestokken for en
'extrem' alpinist. De klassiske nordvægge
- Matterhorn, Eiger, Grand Jorasses,
Dru, Cime Grande, Piz Badile - fik alle
deres førstebestigning i denne periode.
Stjerner som Gervasutti, Welzenbach,
Comici, Cassin og Allain kombinerede et
klatremæssigt stort talent med en mangel
på respekt for den forrige generations
'umuligt' og ændrede derved totalt
grænserne for sportens udøvelse .

For mig er denne periode alpinismens
virkelige Guldalder og starten på
moderne alpin klatring, særlig hvad
angår "mixed” klatring (blandet klippe
og is).

Mixede ruter giver sværere klatring end
rene isvægge, fordi en mixed væg plejer
at være mere stejl og sværere at sikre på.
De kan være ruter som Eiger, hvor
problemerne på klippe hovedsagelig er
teknik. Men på isruter var disse
redskaber en klar begrænsning af, hvad
man kunne eller turde forsøge sig på.

verglas og isfyldte riss. De kan være som
Nesthorn, hvor en isvæg er blevet be-
sværligere pga. tilstedeværelsen af
klippe.

Disse ruter har i årenes løb stort set
beholdt deres sværhedsgrad, hvorimod
'extreme' klippe- og isruter er blevet
nedgraderet pga. udviklingen indenfor
moderne klatreudstyr.

For at sætte det hele lidt i perspektiv må
man huske på, hvilket udstyr man havde
til rådighed på denne tid. Vi har nogle
flotte eksempler i  klublokalet i
Valdemarsgade, København, bl.a. nogle
8-punkts steigeisen og  sømbeslåede
støvler. At forestille sig krævende bestig-
ninger med dem på sætter unægtelig
præstationerne i et særligt lys !

Der blev anvendt mange forskellige slags
søm til klatrestøvler, og sålerne blev
sømmet fast på lige så mange forskellige
måder. Hvis man kigger på mønsteret på
sålen af sine bjergstøvler, kan man se en
kopi i gummi af det mest anvendte
mønstre på klatresøm dengang. Vitale
Bramani kopierede dette i 1935 til sine
"Vibram'  gummisåler. Tricouniers,
udviklet i 1914, var også populære.
Disse var kantsøm med tænder som en
stenhuggers mejsel og var et udmærket
redskab på glat og iset klippe. I
mellemkrigsårene i England blev det en
æressag at kunne klatre de sværeste nye
klipperuter i 'nails' som bevis på god
Vi er idag vant til at have det let på is
pga moderne økser, skruer, footfangs
osv., og jeg har selv klatret ruter hvor jeg

19




![page20.jpg](/1996/DB-1996-3/page20.jpg)
var lettet over at finde is, fordi endelig var der noget
solidt at klatre på! Dengang var stejl is frygtet - og med
god grund. Man kunne ikke sikre i den, og uden
ordentlige steigeisen var man nødt til at hugge store trin
med sin isøkse og stå i dem uden anden sikkerhed end
sine balanceevner.

I 1908 udviklede englænderen Oscar Eckenstein
10-punkts klatre-steigeisen. Fårehyrder i Alperne havde
godt nok brugt nogle primitive former for 4-punkts
steigeisen i århundreder, men Eckensteins model tillod
for første gang en virkelig sikker bevægelse på is. Det
viktorianske England var naturligvis forarget over denne
fornyede voldtægt af bjergerne! Derimod havde tyske og
østrigske klatrere stor gavn af den nye opfindelse, og
franskmændene, især Armand Charlet, udviklede senere
Eckensteins platfodede isteknik til en kunstform.

Først i 1932 tilføjede franskmanden Laurent Grivel to
ekstra takker forrest på sine steigeisen, og en helt ny
teknik kunne udvikles. Østrigske klatrere begyndte
ovenikøbet at svejse en tynd stang over hængslet for at
gøre deres steigeisen mere stive. Det tog dog lang tid, før
disse videreudviklinger blev norm blandt alpinister, og
10-punkts modellen forblev standardudstyr for de fleste i
10 - 15 år endnu.

Den nye steigeisens store fordel var, at nu behøvede man
ikke at hugge så mange trin for at stå på isen i sine
sømbeslåede støvler, ihvertfald ikke på nevée eller hvis
isen ikke var for stejl. Med en god portion selvtillid
kunne en klatrer nu bestige en væg af ren is relativ
ubesværet som  f.eks.ved Hans  Frei's solo
førstebestigning af Lenzspitze NNV-væg direkte på 2
timer i 1933! På hård, stejl is var det tids-krævende slid
dog stadigvæk en nødvendighed. På førstebestigningen
af Grosshorn Nordvæg krævede sejren 3000 trin så sent
som i 1932! Jeg skal love for, at man skulle være stærk i
armene!

Dette trinhuggeri var faktisk grund nok til ansætte én
eller flere guider til sit førstebestigningsprojekt. Den
typiske amatør-klatrer fra før første verdenskrig fra
samfundets

øvre lag kunne ikke fysisk hamle op med en mand, der
fra barndommen havde haft kropsligt krævende arbejde,
f.eks. brændehugning.

20

Trin på stejlis: Førstebestig-
ning af Triolet nordvæg,
1931. (Fra Chouinard:
»Climbing Ice«).




![page21.jpg](/1996/DB-1996-3/page21.jpg)
Eckenstéins andet bidrag til
is-teknologien var den 'korte' isøkse. Han
forkortede standard-modellen med en
trediedel, så den blev mere håndtérlig på
stejlt terræn. Derefter kunne han fægte
rundt med en fiks lille sag på 'kun' 86cm.
Husk, at hovedet på øksen stadig var helt
lige og uden tænder.

Dernæst skal man tænke på rebene. De
var lavet af hamp; de frøs stive som
stålwirer og var ikke til at stole på i en
faldsituation pga deres tendens til at
knække ved pludselig belastning. På is
var det faktum dog mindre relevant, fordi
der var ikke endnu ret meget at sikre
med. Se bare på billedet af Robert
Greloz i sine trin på førstebestigningen af
Triolet Nordvæg, 1931, dengang
Alpernes sværeste isrute, trofast lænket
til sm makker, André Roch, uden nogen
som helst form for sikringsmidler til at
holde et evt. fald. Laupers rute på Eiger
blev lavet i samme stil.

Man kan godt spørge, hvorfor man under
disse omstændigheder overhovedet
brugte reb ? En engelsk gentleman, der
blev stillet samme spørgsmål, svarede
nedladende at han ville " fortrække ikke
at klatre med én, der fremførte en sådan
politik". Makkerskabets etik dikterede,
at gentlemen døde sammen.

En af de sidste af denne adelsslægt var
Thomas Graham-Brown.
Graham-Brown's alpine karriere startede
(sent !) i en alder af 42 år. I 1933, da han
var 51, klatrede han den tredie og
sværeste af sine store Mt. Blanc ruter,
Via Della Pera, med guider og med
huggede trin. De to forrige - Sentinel
Rouge 1927 og Route Major 1928 - blev
dog klatret uden guider.

Måske den sidste store rute i den gamle
stil blev lavet af schweizeren Hans

Lauper: Eigers NO-væg i 1932, klatret
med to guider. 1500m af usikret TD+
klatring på denne væg, der på så smuk
vis dominerer udsigten fra Grindlewald,
og som den dag i dag klatres sjældnere
end nordvæggen.

Men den nye generation var allerede ved
at gøre typer som Lauper håbløs
forældede.

Franskmænderne var stærkt på vej frem.
Charlet og Simond klatrede den
skræmmende hængende gletscher på
Aiguille du Plans nordvæg direkte i 1929
og Couturier Couloir på Verte i 1932.
Charlets nok mest impone-rende rute var
dog Aiguille Vertes Nant Blanc væg i
1935. Jacques Lagarde vovede den
meget farlige Signalkuppe NO-væg i
1931 sammen med Lucien Devies
(senere redaktør af Guide Vallot), og
samme år klatrede han Les Droites NO
couloir.

Trods franskmændernes fremgang var
det snarere Minchen, der blev centrum
for udviklingen. Dygtige klippeklatrere
per tradition og altid modtagelige over
for de seneste nyskabelser i sporten; de
tog de nye is-teknikker til sig og
begyndte at kurtisere og besejre tidligere
jomfruer ad nye veje. Først blandt disse
unge løver var én, der uden
sammenligning var en pioner indenfor
mixed klatring: nordvæggenes mester,
Willo Welzenbach.

Welzenbachs indflydelse på sporten er
umådelig. Vi måtte vente indtil Bonatti
dukkede op, før alpinismen igen fik
sådan et spark bagi. Welzenbach brød
grænserne for hvad folk troede var
muligt, ønskeligt endda og på en så
overbevisende måde, at ingen var i tvivl
on hans kvaliteter. Tårnet, der bærer
hans navn på Aiguille Noir de Peutereys

Zi




![page22.jpg](/1996/DB-1996-3/page22.jpg)
S-grat blev opkaldt efter ham af
franskmænderne, mens han endnu
levede.

Welzenbach var civilingenør, født i
1900. Han var en meget god
klippeklatrer, og 30 af hans 50
førstebestigninger var faktisk klippe-
ruter. Det var ham, der tilføjede en VI.
grad til Dilfers alpine graderingsskala.
Alligevel foretrak han is og mixede ruter.
Hans første store succes var Gross
Wiesbachhorns NV-væg i 1924 med
is-bolte brugt for første gang, designet af
hans klatremakker Fritz Rigele. Han
anvendte dem også på Dent d'Herens
N-væg i 1925. Ruten krævede nogle
utraditionelle løsninger, inklusive en
tension-travers på is ved cruxet.
Bayernes brug af bolte på klippe og is
vakte — iøvrigt forargelse blandt
konservative engelske klatrere og blev
årsag til skandale under et tysk besøg i
Wales i 1936. Englanderne kaldte
gæsterne for "Munchen Mekanikere"!

I 1926 lavede Welzenbach og Rigele,
uvidende om førstbestigningen,
andenbestigning af Zermatt Breithorn
NV-væg, dog ad en mere direkte rute.
Han lavede også tre nordvægge i Gross
Glockner gruppen i én uge( sideløbende
med sin videnskabelige forskning i
sne-cornichernes sammensætning) samt
S-graten af 'sit' tårn på Aiguille Noire. Så
blev han ramt af skæbnen: han fik en
form for tuberkulose, der svækkede hans
arme så meget, at han var ikke i stand til
at klatre i tre år. Flere operationer
efterlod hans højre arm delvis lammet.
Uanset dette handicap var han på banen
igen i 1930 med Gross Fiescherhorns
N-væg direkte, en farlig rute truet af
serac'er i toppen. Så kom epik'en på
Grands Charmoz i 1931.

22

Enhver der har stået ved Montenvers
stationen og set op på denne nordvæg,
kan ikke lade være med at blive
imponeret af den. Med sin makker Willy
Merkl angreb han denne stejle væg d.30
juni, og næste dag nåede de til ca.150m
før toppen, da store tekniske
vaskeligheder tvang dem over på
NV-graten. Welzenbach var skuffet, ikke
mindst over sig selv, og med det samme
blev planerne lagt for et andet forsøg. 5.
juli klatrede de ud på nordvæggen igen
via NV-graten, og kampen fortsatte.

En forfærdelig storm brød løs. Hellere
end gå ned igen sad de stormen ud i fire
dage, før de udmattede kunne nå toppen.
Folk dør stadigvæk i bivuaker i dårligt
vejr, men dengang kunne en hvilken som
helst bivuak let blive en kamp for
overlevelse pga. manglende regntøj,
hjelme og bivuakudstyr. De tidlige
bestigninger af Eiger viser nogle pudsige
eksempler på udstyr: én tog en
kartoffelsæk med som sovepose; en
anden anvendte en lang militærfrakke
som blev kastet væk efter bivuaken,
hvilket fik tilskuere til at tro at han var

faldet ned!
1932 var Welzenbachs år.
25-26 juli:  Førstebestigningen af

Grosshorns nordvæg, TD. To bivuakker
og 1200m uafbrudt trinhugning i tætte
skyer og slemt vejr. Og se så på denne
præstation:

7 sept: Gspaltenhorns nordvæg, TD.
Uden reb pga stenfald. Kun 13 timer
inklusive pauser.

9-10 sept: Gletscherhorns NV-væg,
TD+; begyndte ved middag i regnvejr og
afsluttede dagen efter i en snestorm.

14 sept:  Lauterbrunnen  Breithorn
nordvæg, TD. Lang og stejl, med
klippepartier beskrevet som "ikke meget




![page23.jpg](/1996/DB-1996-3/page23.jpg)
Må

F å £

(1936 YDURERSTIEGSVER SGH]
FINTERSTOISSERBK URAN
(REINERSANGERE R: 2

k1935 IDURCHSTIEGSVERSUGH FR: BUREKSTISUNGB HEGEMAR VOR Qi)
(SEDEM ANER ME H RINGER] BASPARES- HARBER 7)

ø

Eiger Nordwand. 1. Rote Fluh. 2. Hinterstoisser Traversen. 3. Første isfelt.
4. Andet Isfelt. 5. Biigeleisen. 6. Dødsbivuak. 7. Tredie isfelt. 8. Rampen.
9. Gudernes Travers. 10. Den Hvide Edderkop. 11. Udgangsrissene
(Fra: »Um Die Eiger Nordwand«).

23




![page24.jpg](/1996/DB-1996-3/page24.jpg)
mere end frossen mudder".

Tre farlige og  extremt svære
førstebestigninger på 8 dage med dårligt
vejr.

I 1933 lavede han sin sidste store rute,
den teknisk vanskelige  Nesthorn
nordvæg. Et år senere var han død.

Det tragiske tilbagetog fra den øverste
lejr pa Willy Merkls 1934 Nanga Parbat
ekspedition kostede 9 livet, bl.a.
Welzenbach og Merkl selv.
Welzenbachs = vanlige — klatremakker
Drexel døde tidligere på samme
ekspedition. Det ser desværre ud som
om det var Merkls dårlig ledelse, der var
skyld i det hele. Hvad Welzenbach ellers
kunne have nået, kan vi kun gisne om.

I 1931 stod de tre 'store' nordvægge
stadig ubesejret. Et "vist bjerg med
udsigt til Zermatt” stod først for fald.
Matterhorns nordvæg blev først forsøgt i
1923 af østrigerne Alfred Horechowsky
og Franz Piekielo, men de blev tvunget
over på Hårnli graten ca. ved Solvay
hytten. Næste forsøg i 1928 kom også ca
kun 500m op ad væggen. Flere reblag
prøvede i løbet af de næste tre år, men
uden held.

I juli 1931 tog brødrene Franz og Toni
Schmidt( endnu nogle Miinchen-talenter)
med cykel til Zermatt og klatrede
nordvæggen.

De havde held i uheld, væggens løse
klippe var 'limet' sammen af usædvanlig
meget is, men af samme årsag var sikring
yderst vanskelig. Bolte blev brugt kun til
standplads, dvs. én per reblængde! Pga.
vægten kunne man ikke have alt for
mange bolte med, og klippen tillod i
hvert fald ikke brug af bolte mange
steder. De huggede ikke et eneste trin
"for at spare på kræfterne" og anvendte i
stedet den nye steigeisen-teknik.

24

Cruxet af ruten, 100 m. verglas med en
periodisk regn af sten- og isklumper
kunne ikke sikres, ikke engang. til
standplads. De overlevede 34 timer på
væggen efter en stående bivuak, en
afslutning i en elektrisk storm samt 36
timers ventetid ved Solvay hytten pga
flere storme ved nedstigningen.

For deres anstrengelser fik de i 1932
hver en guldmedalje ved de Olympiske
Lege i Los Angeles. Kort derefter blev
Toni dræbt på Gross Weisbachhorn.
Apropos Zermatt er en anden
førstebestigning værd at nævne. 30 juli
1930 forlod Hans Keiner og Rudolf
Schwarzgruber Zermatt kort efter
midnat, klatrede den utrolig smukke
nordvæg på Ober Gabelhorn og var
tilbage i byen samme dags aften uden at
sige et ord til nogen.

Og en anden meget usædvanlig
præstation: Præcis som idag disku-terede
klatrere i 1930”erne længe og indædt,
hvor mange alpine toppe man kunne
regne som 4000'er. Karl Blodig var den
første til at klatre alle 65 4000'er på den
'gamle' liste helt tilbage i 1911. Et par år
senere fik Aiguille du Jardm og Grand
Rocheuse status som 4000'er, men pga.
krigen og andre omstændigheder kunne
han ikke klatre dem straks. Det var først
i 1932, at han fik muligheden. 27 juli får
Blodig afsted for at føje dem til sit CV
som 4000'er nr. 75 og 76. Han
soloklatrede couloiren fra Argentiére-
gletscheren op til Col Armand Charlet,
klatrede Grand Rocheuse og tog tilbage
til Col'en, hvor han bivuakerede. Næste
dag klatrede han Aiguille du Jardin, tog
tilbage igen til Col'en og nedklatrede så (
stadig solo!) samme couloir.

Det var tre uger før hans 73. fødseldag!
Efter Matterhorn vendte alles øjne sig




![page25.jpg](/1996/DB-1996-3/page25.jpg)
Toni Kurz. Så tæt på, og alligevel så langt fra. (Fra: »Problemes Des Alpes«).

25




![page26.jpg](/1996/DB-1996-3/page26.jpg)
mod Grandes Jorasses og dennes kæmpe
nordvæg. En oversigt over de folk, der
forgæves har for-søgt sig eller har sejret
på væggen kan man læse som en "Who's
Who?" over mellemkrigstidens
topklatrere. Geoffrey Winthrop Young
forsøgte på Croz Pillaren så tidligt som i
1907, men kom ikke ret langt. Det første
rigtige forsøg kom i 1928 med et
fransk/italiensk reblag inklusive Armand
Charlet. Charlet nægtede imidlertid at
bruge bolte og gik glip af flere
førstebestigninger pga. denne holdning.

I 30'erne blev denne nordvæg en af
Alpernes meste eftertragtede mål med op
mod 40 forsøg over 5 år. Igen var det
klatrene fra Miinchen, der førte kampen
an. Flere tyske reblag prøvede i 1931,
bl.a. Andreas Heckmair og Gustav
Kråner. Heckmair og Kråner var de
første, der klat-rede Grand Charmoz'
nordvæg i ét 'push' en måned efter
Welzenbachs bestigning. De prøvede på
Central Couloir (til højre for Walker
Pillaren), men de kom kun ca. 100m op.
En uge senere fandt de et par af deres
venner, Hans Brehm og Leo Rittler, der
havde forsøgt på pillaren der fører op
mod Pt. Whymper, døde ved foden af
væggen.

Brehm og Ritler var faktisk i træning til
Matterhorns nordvæg, men blev slået på
stregen af brødrene Schmidt. Gustav
Kroner døde under sit forsøg på
andenbestigningen i 1933.

Stadigvæk i 1931 finder vi brødrene
Schmidt, frisk fra  Matterhom,
Welzenbach, Boccalatte, Chabod (der
med Grivel klatrede Aiguille Blanche de
Peutereys nordvæg i 1933), Cretier og
flere andre i forsøg på at klatre enten
Walker eller Central Couloir, uden at
nogen af dem nåede særlig højt.

26

En rigtig løve dukkede op i 1933 i form
af Guisto Gervasutti. Med Piero Zanetti
trodsede han storm og stenfald på Croz
Pillaren, men blev til sidst nødt til at gå
ned ved det første tårn.

Året efter blev alle kræfter rettet mod
væggen. Charlet (igen) og Gréloz fra
Triolets nordvæg forsøgte sig på
Gervasuttis rutelinie og kom forbi både
første og andet tårn, før de vendte om
ved ca.3600m. Triolet-holdet Roche og
Gréloz var for resten et usædvanligt par.
I 1932 nedklatrede de nordvæggen på
Dru!

Få dage efter Charlets forsøg var ikke
mindre end fire reblag på ruten samtidig:
den kun 22-årige Rudolf Peters og hans
makker Peter Haringer førte an, fulgt af
Charlet (endnu engang) og Binel,
Chabod og Gervasutti samt af en
østrigsk trio. Da vejret blev dårligt
vendte bagtroppen om, en beslutning
Gervasutti kom til at fortryde. Peters og
Haringer holdt ud én dag til, indtil de
blev tvunget ned af en storm. På vej ned
ved en bivuak plads var Haringer
(usikret) i færd med at hente sne til vand.
Pludselig gled han og faldt - i døden.
Med ham forsvandt også deres
bivuakudstyr. Peters overvejede et
øjeblik at kaste sig selv i afgrunden efter
sin makker, men fortsatte alligevel sin
nedstigning og nåede  gletscheren
sneblind efter at have overlevet ialt fem
natter og fire døgn på pillaren.

Charlets berømte kommentar til denne
aktivitet på så farlig en væg var: "C'est
pas d'alpinisme - ga, c'est la guerre!"
("Det er ikke klatring - men krig!")
'Krigen' fortsat med uformindsket styrke
i 1935, og Peters blev til sidst belønnet
for sit mod. Han sejrede med Martin
Meier den 28-29. juni. Peters brugte de




![page27.jpg](/1996/DB-1996-3/page27.jpg)
nye 12-punkts steigeisen, og disse hjalp
dem til at komme hurtigt op sammen
med den tidsbesparende teknik at lade
anden-manden bruge rebet som gelænder
på  is-reblængder. Roche,  Greloz,
Edouard Frendo og Chaix, som fulgte
efter, blev nødt til at vende om, da
Greloz fik en sten på skulderen.

Dagen efter startede Gervasutti og
Chabod, Raymond Lambert samt den
usædvanlig seje kvindelige klatrer
Loulou Boulaz op ad ruten, men blev
fanget i en haglstorm. De nåede toppen
og fuldførte dermed andenbestigningen
næste dag, frostbidte og totalt
udmattede.

Over i Grindlewald modstod den sidste
nordvæg i trekløveret, Eiger, sit første
angreb cirka tre uger efter Peters og
Meiers succés på Croz. Nordvæggen -
langt mindre tiltrækkende end både
Matterhorns eller Grandes Jorasses” -
blev i de næste tolv år forsøgt ni gange,
hvoraf kun tre forsøg lykkedes. Denne
skræmmende væg, 1800 meter høj og
objektivt farlig, tog livet af 8 ud af de
første 10, der forsøgte sig på den.
Væggens historie er en klassiker,
beskrevet i en af  bjergsportens
allerbedste bøger: 'Den Weisse Spinne /
The White Spider' af Heinrich Harrer.
Det første forsøg kom som sagt i 1935.
Max Sedlmayer og Karl Mehringer, igen
fra Munchen, var så godt forberedt som
man nu kunne være det. De var erfarne
og seje, deres udstyr var det bedst
mulige, og de havde mad med til 6 dage.
Efter at have studeret væggen i flere
dage valgte de deres linie: Direkte fra
bunden op til 'Edderkoppen' og videre op
ad hovedvæggen. Ingen kunne dog
forudse, om væggens sværeste partier
var på klippe eller på is, eller hvor svære

de i det hele taget var.

Til at begynde med klatrede de hurtigt,
men stenfald og stejle, vanskelige
klippepartier forsinkede dem. Efter tre
dage var de stadig ikke færdige med det
andet isfelt, og vejret blev meget dårligt.
En storm med hagl og meget lave
temperaturer varede hele natten, næste
dag og natten igen. Da uvejret aftog en
kort stund, kunne de stadig ses i
bevægelse efter fem dage og fire
bivuakker på væggen. Men så lukkede
stormen til igen, og alt var slut.

Det varede flere uger, før man kunne
flyve forbi væggen tæt nok til at se én af
dem stå op til livet i sne, frosset fast i sin
sidste bivuak oven på 'Bigeleisen'.
Stedet — kaldtes derefter  'Døds-
Bivuakkern'.

Den helt store tragedie skete i 1936.
Østrigerne Willi Angerer og Edi Rainer
ledte efter en vej rundt om den første
klippevæg, som Sedimeyer og Mehringer
havde fundet så tidskrævende. De
åbnede en ny linie på den højre side af
væggen og var nået op til bunden af Rote
Fluh, før dårligt vejr tvang dem til
tilbagetog. De kom ned i god behold og
planlagde en revanche.

Nogle dage senere prøvede de igen
sammen med Toni Kurz og Andreas
Hinterstoisser fra  Minchen (hvor
ellers?). Hinterstoisser fandt nøglen til
Tuten ved at traverse på tension over til
det første isfelt. De andre fulgte efter og
trak rebet fra traversen ind efter sig. Det
blev en skæbnessvanger fejltagelse.

De nåede op til lige under
'Dødsbivuakken', før Angerer pga. en
stenfaldskade blev ude af stand til at
fortsætte, og de måtte påbegynde deres
nedstigning. Men uden det fixede reb på
traversen kunne de ikke komme denne

27.




![page28.jpg](/1996/DB-1996-3/page28.jpg)
Nye lokaler i Afdeling Øst?

Der er flere der har udtrykt ønske om at Afdeling Øst får nye og større klublokaler end de
nuværende i Valdemarsgade. Forslagene har blandt andet handlet om at indrette under-
visningsrum, motionslokaler med vægttræning m. m., film-/lysbilledrum og hyggehjørne/bar.

Vi har på den baggrund valgt at lave nedenstående spørgeskema for at undersøge behovet.
Bemærk, at jo mere omhyggelig du besvarer spørgsmålene, jo bedre er mulighederne for at

din klub bliver sådan som du gerne vil have den.

Spørgeskema
+ Bruger du de nuværende lokaler i Valdemarsgade? ja ne
+ Hvis "ja", ca. hvor mange gange årligt kommer du i Valdemarsgade?
= Synes du, at vi har behov for nye lokaler? ja ne
+ Hvis vi skal have nye lokaler, hvor skal de så ligge?
- Nær Sundholm (sæt kryds)
- Andet (nævn hvor)
+ Hvis du klatrer på Sundholm, vil du så eventuelt bruge
lokalerne i forbindelse med din klatring? Ja ne
% Er der behov for mere end én ugentlig klubaften? ja ne
+ Er der behov for en anden åbningstid end den nuværende? ja ne
+ Hvis "ja", hvilken? (dag/dage, tidspunkt)
+ Hvad vil du bruge de nye lokaler til? Biblioteket ja ne
Lysbilleder/foredrag Ja ne
Motion/træning ja ne
Hygge/bar Ja ne
Andet (nævn hvad)
— Cirka hvor mange gange årligt vil du komme, hvis det du har
krydset af er der/bliver lavet?
% Er du tilfreds med biblioteket som det er nu? ja nej

28




![page29.jpg](/1996/DB-1996-3/page29.jpg)
+ Er låne-/afleveringsmulighedene i orden? Ja ne
= Bør biblioteket have flere bøger? Ja nej
+ Hvad er godt/ikke godt ved biblioteket?
+ Skal der være flere lysbilledaftener? Ja nej.
+ Skal der være flere foredragsaftener? ja nej
+ Skal der være flere øvrige aktiviteter? Ja ne
= Hvis "ja", hvilke?
+ Synes du, at der skal indrettes motions-/træningsrum med

mulighed for at træne dagligt? ja — nej

+ Hvis "ja", hvad skal det indeholde?

+ Hvis træningslokalet indrettes som du har foreslået, hvad er
du så villig til at betale om måneden for at bruge det? (kr.)

= Har du øvrige forslag eller bemærkninger kan de anføres her:

Navn: Medlemsnummer:

Spørgeskemaet rives ud (eller kopieres) og sendes snarest og senest 1. juli 1996 til:

Kim Crolly
Horsekildevej 45, 2. tv.
2500 Valby

29





![page30.jpg](/1996/DB-1996-3/page30.jpg)
lp vej tilbage. Vejret var ved at skifte. De

var nødt til at prøve at klatre / abseile
300m lige ned til en hylde, der førte mod
et vindue til Eiger-jernbanen. Det nåede
de aldrig.

Til sidst efter fem dage på væggen var de
våde, kolde og trætte. Vejret og stadige
styrt tog livet af dem en efter en, indtil
kun Toni Kurz var i live, hængende på
sit reb med en død Angerer i den anden
ende. Redningsforsøg kunne ikke nå ham
pga. at isen nærmest glaserede væggen.
Efter endnu en frysende nat og i et sidste
forsøg på at redde sig selv ved at
forlænge sit reb med resten af Angerers
(forsøgt splejset med én hånd og
tænderne i over 5 timer!) døde Kurz et
par meter fra sikkerheden.

Mens reddere var i gang med at bjærge
ligerne fra dette tragiske forsøg ned fra
foden af væggen, fandt de til deres
overraskelse også Sedlmayers lig. Alle
havde troet, at det stadigvæk lå oppe ved
hans og Mehringers sidte hvilested.

I 1937 klatrede to italienere, Piravano og
Detassis, Lauper ruten som træning for
nordvæggen og slap kun med største
besvær helskindet fra det. Kort derefter
fik østrigerne Primas og kun 19-årige
Gollackner en lignende idé, men de var
ikke så heldige. Efter at en storm udeluk-
kede muligheden for både at klatre
videre og at klatre ned, blev der slået
alarm.

To meget stærke klatrere havde
imellemtiden slået lejr ved Alpiglen som
forberedelse til deres eget
nordvægsforsøg: Matthias Rebitsch fra
Tirol og Ludwig Vårg fra Munchen. De
deltog i redningsforsøget og var selv lige
ved at blive fanget på væggen pga. de
elendige forhold på ruten. Efter en kold
og våd bivuak nåede de Mittellegi

30

hytten, hvor nogle guider kom ind med
Primas og fortalte, at Gollackner var
frosset ihjel. Straks tibød Rebitsch og
Vørg at gå op og bringe Gollackners lig
ned.

Først en uge senere var de kommet sig
nok til at prøve igen på nordvæggen,
men de var ikke nået ret langt, før de
fandt endnu et lig . Hinterstoissers. Atter
bar de en livsløs krop ned af væggen. To
dage senere var de i gang igen, men
vejret var blevet dårligt, så de brugte
tiden på at bære udstyr op til en bivuak
sted mellem første og andet isfelt,
Svalereden, og på at fixe rebet over
Hinterstoisser traversen, før de gik ned.
Der følgte 14 dages dårligt vejr før de
kunne prøve igen. I deres anden forsøg
nåede de helt op til Rampen på to dage,
før den uundgåelige storm tvang dem
ned. Og de kom ned i god behold på
trods af et jammet abseil-reb, som
Rebitsch klarede ved at klatre usikret op
ad dette (samme måde som Gervasutti
blev slået ihjel på i 1946). De var nået
højt på ruten og slap som de første
levende fra det.

1938: Året er blevet synonymt med
Eiger. Det begyndte slemt: Ita-lienerne
Bartolo Sandri og Mario Menti forsøgte
på Sedlmayers og Mehringers linie på
trods af, at væggen i juni endnu var i
dårlig stand. De blev fundet døde ved
foden af væggen næste dag.

I juli kom østrigerne Fritz Kasparek og
Heinrich Harrer. I forlængelse af
Rebitsch' og Vorgs forsigtige taktik
etablerede også de et depot oppe ved en
bivuak grotte og gik først i gang med
ruten efter flere dages observation af
væggen; og de øvede træningsruter op ad
NO væggen til Mittellegi, ned af
vestsiden, og op ad Månch via 'Nollen'




![page31.jpg](/1996/DB-1996-3/page31.jpg)
EN an Ra ESS i

Harrer og Kasparek klar til afgang fra deres bivuak i rampen. Bolten var deres eneste
sikring. (Fra: »Um Eiger Nordwand«).

31




![page32.jpg](/1996/DB-1996-3/page32.jpg)
-ruten. Kaspareks forberedelser havde
ovenikøbet inkluderet første
vinterbestigning af Comici ruten på Cima
Grande i februar.

Endelig tilbage på nordvæggen fandt de
to andre ved bivuakken - Tyskerne
Andreas Heckmair og Vårg. Rebitsch
kunne ikke være med pga. deltagelse i
samme års Nanga Parbat ekspedition.
Pludselig dukkede også Kaspareks og
Harrers venner Fraissl og Brankowsky
oppe. Hvor meget plads var der på denne
her rute?

Næste morgen løste vejret problemet.
Kasparek og Harrer ville fortsætte,
Heckmair og Vårg gik ned. Fraissl og
Brankowsky fortsatte også, indtil Fraissl
blev ramt af en sten, og så var Kasparek
og Harrer alene på væggen.

Den efterfølgende formiddag, ved toppen
af andet isfelt, blev de 'overhalet' af en
stærkt motiveret Heckmair og Vårg. De
var startet fra deres lejr kl. 0245 og
nåede op til de andre kl. 1130!
Motivation var ikke alt det de havde: De
havde begge to de nyeste 12-punkts
steigeisen og kunne i Harrers beskrivelse
"løbe op af isen", hvor de var selv nødt
til at hugge trin. Kasparek havde
10-punkts steiegeisen med, Harrer slet
ingen. Han ville spare på vægten og
satsede på sine sømbeslåede støvler. Han
indrømmer dog, at det var en fejltagelse!

De hvilede ved  'Dødsbivuakker',
dennegang uden at gøre nogle makabre
fund. (Mehringers lig blev først fundet i
1962 i det andet isfelt.) Da de fire
fortsatte i to reblag var de på ukendt
terræn. Resten af ruten, som vi kender
den idag, måtte de selv opdage: Rampen,
Gudernes Travers, Den Hvide Edderkop.

32

Sidstnævnte er et skål-formet isfelt, som
skal passeres for at komme videre til
Tiss-systemet, der giver adgang til toppen
af Eiger. Pga. dens form og placering
'fanger' Edderkoppen alt det, der falder
ned fra den øverste del af bjerget. Hvis
man befinder sig på Edderkoppen når der
kommer stenfald eller laviner ned, er
man selv fanget i Edderkoppens fælde.
Det var meget tæt på at ske med
Kasparek, Harrer, Heckmair og Vårg,
men de overlevede en lavine på
mirakuløs vis.

Natten blev tilbragt i en stående bivuak,
og turen fortsatte næste dag i snestorm.
Derefter klatrede de i ét reblag.

Pga vejret kunne tilskuerne ved
kikkerterne på Kleine Scheidegg ikke se,
hvad der skete med kvartetten. En
redningsaktion blev forberedt: folk fløj
ind fra Minchen og prøvede at råbe til
klatrerne fra normal-ruten. Deres råben
blev hørt, men klatrerne besluttede at tie
for ikke at blev misforstået i blæsten. De
vil ikke have, at et unødigt redningforsøg
skulle gå i gang. De var godt nok trætte,
men troede på sucessen. De kæmpede
sig videre op ad udgangsrisserne og
nåede til sidst toppen. Kasparek og
Harrer havde tilbragt 85 timer på
væggen, Heckmair og Vårg 61 timer, og
deres rute blev til 2300 meters klatring.
Snart kom anden verdenskrig. En af
krigens mange ofre var Ludwig Vårg,
dræbt på østfronten i 1941. Harrer, der
ved krigens udbrud befandt sig i Indien
pga. endnu en tysk Nanga Parbat
ekspedition, blev interneret af briterne.
Han slap væk og flygtede over bjergerne
til Tibet, hvor han blev venner med Dalai
Lama. Hans flugt fra fangenskabet
resulterede i et 7-års ophold i det, der
dengang var et helt lukket land, og hans




![page33.jpg](/1996/DB-1996-3/page33.jpg)
bog om oplevelsen er usædvanlig god
læsning.

Blandt dem, der var i Kleine Scheidegg i
sommeren 1938, mens Harrer og Co. fik
deres førstebestigning var ikke andre end
Riccardo Cassin fra Lecco. Cassin, Luigi
Esposito og Ugo Tizzoni havde ansøgt
om nye pas samtidig, men af en eller
anden grund blev Tizzonis pas forsinket.
De ankom derfor til Grindlewald tre
dage senere end planlagt og opdagede, at
tyskerne var kommet dem i forekøbet.
Cassin var glad da redningen viste sig at
være unødvendig, men naturligvis skuffet
over ikke at være den første. Selv en
mulighed for at foretage
andenbestigningen var nu blæst væk af
vejret. Efter at have brugt vinteren på
intensiv træning i Grigna og Bernina i
forberedelserne til Eiger vil han ikke lade
sin gode form gå til spilde.Hans tanker
vendte sig mod Grandes Jorasses. Croz
var besteget. Men den rigtige perle -
Walker Pillaren - var stadigvæk
ubesejret.

Cassin havde i 1937 sammen med
Esposito og Ratti overlevet den episke
førstebestigning af Piz Badiles nordvæg i
en storm, der kostede to fra et andet
reblag livet på nedstigningen. (Han
klatrede den flere gange senere, sidst ved
rutens 50 års jubilæum i en alder af 62! ).
Han var en af Dolomitternes bedste
klippeklatrere og havde på dette tids-
punkt lavet mere end 20
førstebestigninger over de foregående 7
år, bl.a. nordvæggen på Cime Ovest i
1935. Han var en oplagt kandidat til at
løse dette sidste og teknisk vanskeligste
af Alpernes 'tre sidste problemer".

I lighed med de tyske klatrere var Cassin
fortrolig med brugen af teknisk isenkram.
Han var faktisk selv mekaniker og

fabrikerede sine egen bolte.

Den 30 juli tog Cassin og Tizzoni toget
fra Lecco, og sent samme aften stod de i
guidernes bureau i Courmayeur og
forhørte sig om prisen for at blive vist
vej til Leschaux hytten. Modtagelsen var
så kold og prisen så ublu, at de
besluttede sig for at finde frem på egen
hånd. Ingen af dem havde været på Mont
Blanc kæden før, men det skulle ikke stå
i vejen for dem.

De skyndte sig til Entréves, hvor de
hentede oplysninger fra nogle italienske
klatrere, og uden at kunne drage fordel af
nutidens teléphériquer gik de straks op til
Mont Frety hytten (idag første station på
vejen til Torino og Midi), som de nåede
circa kl.0100. Efter tre timers hvile gik
turen videre til Torino hytten, hvor de fik
anvist vejen til Requin hytten.
Hytteværten dér gav dem lidt forbavset
nogle vage direktiver, og bevæbnet med
et postkort foto af væggen, som en af
Cassins venner havde sendt ham to år
siden, fandt de frem til Leschaux hytten
og foden af selve pillaren. Dér studerede
de ruten, gemte nogle bolte og vendte
hjemad. Kl. 1800 var de tilbage ved
Torino hytten. En travl dag!

1. august gik programmet ud på en
hviledag  (tøsedrenge!), mens de
telefonerede til Lecco for at tilkalde
deres ven Esposito.

Samme dag var Pierre Allain, nok
datidens bedste franske klatrer, på
Walker Pillaren. Han havde forgæves
forsøgt sig på Walkeren i 1937 sammen
med Frendo. Nu prøvede han igen med
Jean Leininger; makkerparret, der havde
haft så stor succes på førstebestigningen
af Drus nordvæg i 1935. Men igen
mislykkedes det for ham.

Imellemtiden var Cassin, Esposito og

33:




![page34.jpg](/1996/DB-1996-3/page34.jpg)
Tizzoni allerede på vej tilbage over Col
du Geant, og 4. august begyndte de deres
forsøg. Dagen efter kom også Gervasutti
tilbage til ruten, men han skiftede planer
da han så at den var 'optaget'.

Cassin og venner overvandt store
tekniske vanskeligheder på ruten med
periodiske storme til det sidste, men
sejren blev deres. Efter to bivuaker på
vej op og en på vej ned og på en

Å

Cassin, Esposito og Tizzoni efter succésen på Walker Pillaren, 1938.

(Fra Cassin: »50 Years of Alpinism«).

34

klatretid af 35 timer nåede de hytten,
hvor Gervasutti hytten ligger nu, og blev
modtaget som helte.

Det er ironisk at Cassin gik efter Walker,
fordi Harrer og venner havde snuppet
Eiger for næsen af dem; sejrherrene fra
Eiger havde i forvejen søgt visa til
Frankrig, fordi de straks efter Eiger ville
forsøge på Walker, men opgav da de
hørte om italienernes succes! Hvem

Å len




![page35.jpg](/1996/DB-1996-3/page35.jpg)
siger, at konkurrence er et nyt fænomen i
klatring?

Cassins rute er stadigvæk øverst på
mange ambitiøse klatreres ønskeliste.
Croz Pillaren har kun haft ca. en
tiendedel af det antal bestigninger som
Walker har haft (flere end 1000 til dato),
lige med forholdet mellem Lauper ruten
og 1938 ruten på Eiger.

Denne italienske sejr på en så stor og
betydningsfuld rute var stort set unik i et
årti, hvor tysksprogede klatrere trænede
på Østalpens kalkklipper; og specielt
dem fra Munchen dominerede fuldstæn-
dig på Alpernes isede nordvægge.

Der var mange, specielt briterne, der
tilskrev 'preussernes' succes en næsten
selvmorderisk dumdristighed drevet af
en stærk tro på nazismen. Dette var
diktatorenes tid, og succésserne på
Eiger, Grandes Jorasses o.a. blev set
som et bevis på, hvor fanatiske
fascisterne fra Hitlers Tyskland og
Mussolinis Italien var.

Cassins klatregruppe fik økonomisk
støtte af fascist-partiet i Italien, men han
kæmpede selv for partisanerne i krigen
og blev faktisk såret i kamp mod
fascisterne. Førstebestigerne fra Eigers
Nordvæg fik håndtryk af Fihreren og var
af denne grund temmelig stolte, i hvert
fald i følge deres bog trykt i 1938. Hvad
kunne man ellers sige i 1938?
af standarden og så meget af en
åbenbaring for mange, at alpin klatring
blev helt forandret.

Efter Whympers sejr på Matterhorn i
1865 var alpinismens begynderstadium
forbi. Der var ikke flere vigtige topper
tilbage, og klatrerne var nødt til at søge
efter mindre indlysende og derfor mere
sportslige udfordringer. I starten af
30'erne var der kun de frygtede

Hitlerregimets anstrengelser for at spinde
så meget PR-guld så muligt fra
førstbestigningen kan efter min mening
ikke ses som bevis på, at klatrerne var
nazister. Der er langt fra Grindlewald til
Auschwitz.

Ingen der kendte Welzenbach, Vørg,
Heckmair, Rebitsch og deres makkere
har påstået, at deres førstebestigninger
var motiverede af politisk ildhu. Langt
fra at være 'stirmtrup'-klatrere med
hagekorset i øjnene forberedte de sig
grundigt allesammen, tog ingen risiko
uden at overveje konsekvenserne, og
først og fremmest elskede de klatring for
fornøjelsens skyld.

De var simpelthen blandt de bedste af
datidens klatrere.

I andre grene af sporten udførtes der
også nogle store bedrifter i løbet af
30'erne. Emilio Comicis bestigning af
den stærkt overhængende Cima Grande
nordvæg i 1933 imponerede alle, og i
England var landets første VI+/VII- ruter
ved at blive klatret uden bolte og i
sømbeslåede støvler af  Birtwistle,
Birkett, osv. Men disse bestigninger var
kun en del af en længere udvikling
indenfor klippeklatring, hvor
sværhedsgrad og teknik blev øget lidt
efter lidt i en periode på 50 år. Det der
skete med nordvæggerne i 30'erne var en
så markant og en så pludselig forbedring
nordvægge tilbage.

Cassins bestigning af Walker Pillaren
markerede afslutningen af en periode
med intensiv aktivitet. Den kan beskrives
som sportens 'svendeprøvetid', hvor de
bedste europæiske alpinister beviste over
for en skeptisk klatreverden, at man
kunne sætte sig sine egne mål og nå dem,
uanset hvor umulige eller skræmmende
de måtte være for andre.

35




![page36.jpg](/1996/DB-1996-3/page36.jpg)
KURSUS II

Lars Billekop.

«Hold kæft mand hvor er det dog fedt”
sagde han til sig selv. "Hold da kæft hold
da helt kæft”. Hvad havde han egentlig
tidligere gjort, der tillod ham at prale af
noget som helst ? Indtil denne weekend
havde han faktisk ikke hævdet sig ved noget
som helst andet, end hvad alle hans
kammerater også havde. Lidt hærværk, lidt
pjæk og butikstyveri, en smule knallertfræs
og opkast bag en busk, lidt græs og tøselal.
Intet bemærkelsesværdigt. Men dette her !
Han forestillede sig begejstret, hvordan
rødderne ville samles om ham og lytte
beundrende og lidt uforstående, når han
forklarede dem om standpladssikring,
dobbeltrebsteknik, jams og lay--- (on ? off
2 Nej nej, hvad fanden hed det nu ? Han
trådte næsten grædefærdig et skridt tilbage -
) back” råbte han trium- ferende. Layback.
Ikke fordi han havde prøvet så meget af det
endnu - men engang...

Instruktørerne havde vist prøvet en hel del,
lod det til. Og som de dog drak og drillede
hinanden ! Det var ikke noget under, at de
havde været svære at få igang søndag
formiddag. Det havde ellers været enormt
hyggeligt omkring bålet om aftenen, og der
var tilsyneladende ikke grænser for, hvad

der skulle ske dagen efter. Der var endda
flere af de mest tilstøvede, der ville tilbage
og klatre med det samme med pandelamper
på - det ville være sejt ! Det var der ikke
nogen af selv de værste hjem-me fra
betonslummen, der turde gøre, uanset
hvormange spritdomme og tilhold de så end
havde. Men et par af de mindst påvirkede
havde så taget dem med på en aftentur ned
til en lille legetøjshavn med små dukkehuse
omkring - lige til fjernsynets børnetime. Og,
da de så kom tilbage, var de andre gået

36

omkuld i deres soveposer og lå og snorkede
rundt omkring på grunden. Først havde han
tænkt, at det var dog noget underligt noget
at gøre. Men da han så var kommet ind i
hytten og havde fået maset sig ned til en
plads på sovebriksen, forstod han dem
bedre. Føj for en stank af sved og prutter og
smøger og mados ! Mon det var sådan en
slags manddomsprøve, hvor man skulle
vise, at man kunne holde ud hele natten og
sove alligevel ?

Det var egentlig mærkeligt, at der kunne
ske så meget forskelligt på to så rodede
dage. Indtil det øje-blik, hvor han stod og
rørte ved klippen og forstod, at nu var det
alvor og han skulle op af den, havde det
hele forekommet ham fuldstændig
uvirkeligt. Først havde hans mor og
fritidshjemslæreren meldt ham til og betalt.
Og så havde de lånt og lejet al muligt
udstyr til ham, og tilsidst havde han så
været til teoriaften sammen med nogle, der
virkede lige så forvirrede som ham selv i
noget, der lig-nede en ombygget
cykelkælder. Hvor kunne den samme knude
dog bindes på mange forskellige måder !
Han havde siddet og sløvet for sig selv, når
al snakken blev for meget - noget havde
han da lært henne i skolen, og det var
faktisk nogle meget skægge tanker, der
dukkede op i ham, mens han sad dér og
slappede af. De to der talte mest havde fået
ham til at tænke på en udsendelse om fugle,
som han engang havde set i fjernsynet. En
lille, der fløj mod vinden og ikke kom ud af
stedet, selvom den virrede med alt hvad den
havde. Og en halvskaldet storkeagtig én,
der vadede rundt mellem nog-le rør og
knevrede uafbrudt. Det eneste, der rigtig
havde stået ham klart da han gik ned mod




![page37.jpg](/1996/DB-1996-3/page37.jpg)
toget var, at han ville blive hentet lørdag kl.
7. Klokken 7!

Da bilen kom 20 minutter over, havde han
været ved at opgive flere gange. Og da hans
poser og taske samt ikke mindst hans egen
meget søvnige person endelig var blevet
maset ned i et kolossalt rod på bagsædet,
var der ingen, der rigtig kunne huske hvad
de havde fået besked på udover at finde ud
til motorvejen og køre. til Helsingør. Han
havde troet at han hørte forkert, da de
skulle betale for billetten efter at have
ventet i utrolig lang tid i en bilkø.
Chaufføren havde sagt til billetdamen "Det
var en returbillet vi skulle ha” - ikke aktier i
selskabet” og det var vel rigtigt nok ? De
var blandt de sidste, der kom ombord, og
gudskelov havde de mødt nogle af de andre
der mente at de kendte vejen, så han havde
prøvet at sove videre på bagsædet, selvom
bilen vendte og drejede uafbrudt eller kørte
over en masse elge eller svenskere eller
hvad der nu ellers var årsagen til de mange
bump undervejs. Forvirringen var ikke
blevet mindre, da de nåede frem til en stor
halvtom parkeringsplads midt i en skov og
væltede ud af bilen. Alle mulige folk med
store rygsække gik frem og tilbage og råbte
på navne og kastede med udstyr, og på et
tidspunkt havde han hørt sit eget navn blive
nævnt. Før han havde set sig om, havde han
fået hængt et tov om halsen, havde sagt
"Tav” til en ældre lidt fjollet udseende fyr
og var straks efter på vej hen over en
golfbane, hvor han hvert øjeblik ventede at
få en bold i nakken. "En pige” var det
eneste, som han havde sanset og blev ved
med at sige til sig selv. "Min instruktør er
en pige !”

Nogle timer senere forstod han ikke sin
egen åndsfraværelse; til gengæld havde han
fået noget nyt at spekulere på. En ting var,
at hans instruktør for op og ned af klippen
uden at have nogen problemer dér, hvor
han selv hev og sled og et par gange måtte

hænge i tovet under råb og skrål. Det
manglede jo bare andet, når hun nu var
instruktør, selvom han stadig ikke kunne
forstå, hvordan man kunne blive det som
pige - men måske var der mangel på mænd
2 Han kunne mærke, hvordan tanken
ligesom sank til bunds i ham til senere
afbenyttelse - kildrede ham, uden at han
rigtig forstod hvorfor.

Hvad der derimod var meget mærkeligt var,
at hans makker både klatrede bedre og
snakkede en masse med instruktøren,
selvom han var ret stiv i bevægelserne og
gammel - mindst 30 ! Men de pludrede løs
om "skiløb” og "fjeldvandring”, som om
de var i familie med hinanden eller var til
møde i en eller anden pensionistforening.
Hvergang han havde prøvet at fortælle om
noget, som han havde været med til, havde
de været høflige nok. Men han kunne godt
selv høre, at hans ord ligesom var faldet
ved siden af, selvom det han berettede om
var spændende - synes han da selv. Men
hans daglige publikum plejede nu også at
være mere modtagelig overfor de historier,
som de allesammen på skift diskede op
med. Iøvrigt var han ved at være træt på en
hel anden måde, end han havde været det
om morgenen. Måske skulle han overveje i
fremtiden at udfolde sig på den klatrevæg,
som nu og da blev nævnt ? Den virkede lige
så sej som Kullen og en hel del nemmere

tilgængelig.

(Fortsættes sikkert ikke, ihvertfald ikke på
klippe)

37





![page38.jpg](/1996/DB-1996-3/page38.jpg)
Hårrejsende historier
Boganmeldelse og sikkerhed/ulykker

Torben B. Redder

Har du nogen sinde holdt rebet mellem
tænderne for at få det klippet i en
mellemsikring? Det gjorde en klatrer på
en VIL.-gradsrute i Pfålzer Sandstein,
han nåede ikke at klippe rebet ind før
han faldt af, og han nåede heller ikke at
spytte rebet ud, så det meste af
overmunden forsvandt og overkæben
flækkede. Med en tandprotese havde det
sikkert været lidt mindre smertefuldt. I
skræk-sekunderne ved fx. et styrt er man
kun i stand til at reagere pr. refleks, og at
åbne munden er ikke en naturlig refleks.
Det er nok snarere naturligt at bide til.

Alt er tilsyneladende muligt, men det
passer jo også fint med Murphys Lov
(Fejl som er mulige vil på et eller andet
tidspunkt blive lavet), hvilket flg. er et
fint eksempel på:

En klatrer var i en klettergarten nået til
abseilankeret og sikrede sig med en
ekspresslynge til ankeret, for derefter at
gøre klar til abseil. Rebet gøres klar og
karabinen i ankeret fjernes for at
begynde abseilet. Desværre blev rebet
dermed frigjort, idet det ikke var trukket
gennem ankret, men kun gennem den
karabin, som vedkommende var
selvsikret med. Det resulterede i et frit
fald, som heldigvis ikke blev så langt.
Denne klatrer var ikke så erfaren, men
det tager Murphys Lov ikke tilstrækkelig
hensyn til:

Efter en helikopterredning, skulle en af
redderne hentes ud fra væggen, så han
klippede sig i den wire som helikopteren

38

sendte ned. Da helikopteren var
returneret fra redningsaktionen, var
redderen blot ikke i den anden ende af
wiren. Piloten huskede godt nok, at det
havde givet et lille ryk i helikopteren.
Under væggen fandt man redderen. Han
havde klippet sig ind i sin udstyrsslynge.

Alle kender den nok, men alligevel: De
to brødre som i Verdon syncron-abseiler
i hver sin ende af det reb der er ført
gennem abseilankeret. Den ene nåede
den næste standplads lidt før den anden,
sikrede sig selv og slap med
bremsehånden, mens den anden stadig
var i gang med at abseile. Han fortsatte
derefter mod bunden med rebet, som
gled gennem broderens 8-tal og ankeret.

Sikkert skal det være når man klatrer.
Så nogle bruger en formue på en Grigri.
Men man burde måske hellere holde sig
til den gode gamle Sticht, eller nyere
variationer over samme princip. Grigri'en
har nemlig nogle slemme
børnesygdomme. Når man firer en anden
klatrer ned med den, og det pludselig går
for hurtigt, er reaktionen pr. refleks at
hive hårdere i håndtaget. Og så har vi
ulykken, det er der talrige eksempler på.
Det er også betænkeligt at man her kan
optræne den modsatte refleks af den der
kræves ved betjening af fx. Sticht, 8-tal
el. lign.

Her er en af de bedre:
En bjergbestiger skulle fjerne sne fra sit
hustag. Huset var med rejsning, så frem




![page39.jpg](/1996/DB-1996-3/page39.jpg)
med reb og sele. Rebet blev bundet fast
til bilens anhængertræk, og derefter
smidt op over tagryggen, så han fastgjort
til rebet sikkert kunne arbejde med at
fjerne sneen på den anden side af
tagryggen. Desværre glemte han at
fortælle konen, hvor rebet var fastgjort,
så det blev til en tur op over tagryggen.
Heldigvis lå der temmelig meget sne der
hvor han landede på den anden side af
huset.

Binder du altid knude på rebet ved
abseil? "Nej, men så er jeg ekstra
opmærksom."
Det er bare ikke altid nok: I Verdon
skete der en på flere måder ganske
usædvanlig ulykke ved et abseil, hvor
rebene ikke var lige lange, og der heller
ikke var knude på rebet. Klatreren
abseilede, men ulykken skete da han
abseilede ud over enden på det korteste
reb. Ved et ufatteligt held overlevede
han, idet han landede på en hylde.
Hvordan kunne ulykken ske? Klatreren
berettede, at da han nærmede sig
rebenderne, kiggede han omhyggeligt
efter, at der stadig var to reb. Han
rykkede også i dem for at se dem
bevæge sig. Men det han så i det skarpe
sollys var det længste af rebene og dets
skygge på klippen.

Ved en anden abseilulykke med to
erfarne klatrere var den første som
abseilede kørt ud over rebenderne. Da
rebet ikke længere var belastet, begyndte
den anden at abseile. Pga. tåge havde
han ikke bemærket  kammeratens
skæbne, men han var dog opmærksom
nok til selv at bremse i tide og kørte
dermed ikke ud over rebenderne.
Væggen var på det sted overhængende,
så han gyngede for at komme ind til
væggen. Det lykkedes ham også at få sat

en bolt fast i væggen. Her fandt
redningsmandskab ham 10 dage senere,
desværre for sent.

Da han havde fået sat bolten i, har han
tilsyneladende taget sig ud af rebet for at
gøre klar til næste abseil. Rebet er
derefter gynget ud fra væggen. Intet reb,
intet abseil.

Alle ovenstående ulykker er taget fra
mere udførlige beskrivelser 1 Pit
Schuberts nye bog "Sicherheit und
Risiko in Fels und Eis" (Deutscher
Alpenverein (DAV), Bergverlag Rother,
Miinchen, 1995, ISBN 3-7633-6000-x,
2705, ill., ca. 300kr) Bogen er udgivet i
anledning af, at DAV-Sicherheitskreis
har eksisteret i 25 år. Det var med
oprettelsen af DAV-Sicherheitskreis, at
den målrettede og videnskabelige
undersøgelse af farerne ved
bjergbestigning blev indledt. Disse
undersøgelser dannede grundlag for
udvikling og forbedring af udstyr og
dermed UIAA- og senere CE-normen.

Den rigt illustrerede bog er opbygget
over et hav af uheld/ulykker som
analyseres. Hvad skete ? Hvorfor?
Hvordan kunne det være undgået?. Der
er eksemplet med det lange hår i 8-tallet
ved abseil. Det kunne så måske være
undgået ved at putte håret op i en hjelm.
Men der er også et eksempel på en som
er blevet kvalt da han fik remmen fra
hjelmen i 8-tallet.Alt er muligt.
Ulykkerne vedrører stort set alt indenfor
bjergsport: Fra topreb og brohop til alpin
klatring, vejr, reb, karabiner, indbinding,
sikring, abseil, rebklemmer, bolte,
hjelme.

Og så lige et godt råd inden du lægger
en bundet tapeslynge om en stor blok
eller et spir: Knuden (tapeknude) må

39





![page40.jpg](/1996/DB-1996-3/page40.jpg)
ikke berøre klippen, da den ved
belastning af slyngen kan trækkes op.
Det kan ske, hvis en lille ujævnhed på
klippen på en ganske bestemt måde får

fat i knuden. Det er der desværre
eksempler på. Bogen er købt til
biblioteket i Afd. Vest., så god

fornøjelse.

Gør vi nok for at nedsætte antallet af ulykker?

Inspireret af bl. a. ovennævnte bog og
artikler i Norsk Klatring 9/95, 10/95 og
1/96

Klatring indebærer en vis risiko, hvis
størrelse udøveren i høj grad selv har
indflydelse på. Der vil ske ulykker
uanset hvor meget vi gør for at mindske
risikoen, det må man lære at leve med.
Men hvad man ikke kan acceptere er
ulykker som skyldes klare fejl fra
klatrerne.

I fx. Norge er der tradition for ikke at
sige for meget efter en ulykke, specielt
hvis den har været alvorlig. Det er ikke
typisk internationalt set. Hvis ulykken
skyldes en klar fejl, vil den som har
været skyld i ulykken naturligvis være
dybt berørt heraf og har ikke lyst til, at
alt for mange skal få kendskab. til,
hvorledes vedkommende har fejlet. "Det
er pinligt", "jeg vil ikke hænges ud", er
argumenterne, vel vidende, at man
derved forhindrer andre i at lære deraf.
Her hjemme er det heldigvis sjældent, at
der sker alvorlige ulykker, men der sker
mange ulykker, som lige så godt kunne
have fået dødelig udgang. De mest aktive
klatrere hører om dem via mund til mund
metoden, og oplysningerne om, hvad der
er sket er af og til upræcise. Er der noget
ved en klatreulykke som andre i
klatremiljøet kan lære af så bør de alle
have muligheden. For at lære af en

40

ulykke behøver man ikke at kende de
personlige oplysninger.

Min opfordring er derfor (hvis
redaktionen mener at det er værd at
bruge spalteplads på):

Hver gang der er sket en ulykke eller
noget som var tæt på at udvikle sig til en
ulykke, bør der her i bladet gives en
beskrivelse af, hvad der skete, hvordan
det kunne ske og hvordan det kunne
være undgået, således at vi alle kan lære
deraf. Det kræver at man fra de
involverede klatrere får — præcise
oplysninger og deres samtykke til at
skrive om det skete. Drejer det sig om
meget alvorlige ulykker kan det
forståeligt nok være ubehageligt at få det
hele penslet ud her i bladet, og det bør
derfor heller ikke ske.

Det kan godt være at nogle vil sige
"Lige præcis denne her ulykke er der vist
ikke noget særligt at lære af", eller "det
sker ikke igen". Det sker igen, det sige
Murphy's Lov. Men det vigtigste er nok,
at enhver omtale/analyse af en ulykke vil
skærpe vores opmærksomhed over for,
hvad det er vi foretager os på
klatrevægge, klipper eller ude i bjergene.

Det kunne måske også være en ide at få
nogle af de hyppigst forekommende fejl,
dårlige vaner og farlige rutiner fjernet.
Netop den store udbredelse gør at de vil
være årsag til flere ulykker end de mere




![page41.jpg](/1996/DB-1996-3/page41.jpg)
eksotiske fejl. For et par dage side fik
jeg fx. historien om en klatrer som havde
fået 16m (seksten) slæk på et topreb
(sikret fra oven ). Jeg fik ikke de
nærmere detaljer, men kan dog godt
forestille mig hvilken uhensigtsmæssig
rutine, som kan have ført dertil.

I Norge er den typiske fejl som fører til
alvorlige ulykker, at sikringsmanden
svigter. I langt de fleste tilfælde bliver et
styrt da holdt af sikringsmanden, men
ofte sker det helt sikkert også alene i
kraft af, at sikringsmanden "vågner",
fordi den som klatrer varsler at nu
kommer der måske snart et styrt. Jeg har

Doe BEG? Hjeme teorier !! oiler
Din hjerne sormelt set hr]

KS

Din hjerne sår du duller "

efterhånden et utal af gange set, at
sikringsmanden ville være ude af stand
til at holde et styrt uden et varsel. er det
den måde du sikrer din makker på??
Et andet problem som kan forudses at
øge antallet af ulykker er, at flere og
flere starter med at klatre på klatrevæg
for derefter at tage dårlige vaner og en
fornemmelse af at her kan der ikke ske
noget alvorligt, med ud på klipper og i
bjerge. Der fokusere mere på kropskon-
trol og rutepræstationer og mindre på
sikkerhed. Skal man nå disse klatrere
med en eller anden form for uddannel-
se/information, eller skal vi blot se til?

Opfordring til redaktionen

Henrik Ljunggreen

Jo det er en fremragende ide, og begynde
at rapportere om de ulykker der sker I
klubben. Men udover at sådanne artikler
eller vidergivelse af oplysninger har et
undervisnings eller sikkerheds formål, er
det også vigtigt at det er de faktiske
hændelser der bliver trykt. Det betyder at
det kun er de implicerede der kan skrive

disse artikler. Det er nok her at
problemet opstår. Men jeg vil meget
gerne opfordre til at folk alligevel
skriver, som f.eks. Peter Harremoés
gjorde, med Christian Esmarks og hans
tragiske ulykke på Grandes Jorasses,
eller som Jens Søndergaard's artikkel på
side 7 i dette nummer af bladet.

41




![page42.jpg](/1996/DB-1996-3/page42.jpg)
Graderingssystemer

endnu engang
Erik Karlsen

Selv om der fra tid til anden er bragt indlæg
i dette blad om forskellige graderings-
skalaer, hersker der tilsyneladende en del
usikkerhed om deres praktiske anvendelse.
Noget af den usikkerhed vil jeg hermed
prøve at fjerne.

Altså - for at starte med den nyeste
Kullen-fører, side 19: Ruterne på Kullen er
IKKE graderet efter den skandinaviske
variant af  UIAA's = graderingssystem.
Derimod er de graderet efter (hold nu fast)
det engelske graderingssystem, men med
UIAA-skala og delvist tilpasset den
skandinaviske variant.

Hvad i alverden er nu det?

Jo, som Michael Hjorth har beskrevet i DB
nr. 4/92, består det engelske system af 1)
en helhedsgradering, som til en vis
alvorlighedsgrænse er udtrykt i ord og
derefter med E1, E2 osv. samt 2) en teknisk
gradering, som består af et arabertal (dem
vi skriver til daglig), efterfulgt af et lille
bogstav (a, b, c) til finpudsning af
graderingen.

Smart, for så tager man ikke fejl ligesom
på Kullen!

UIAA-systemet tror alle, de kender. "Det
har vi jo på Kullen". Derfor har ingen
forsøgt at beskrive princippet i dette blad, i
hvert fald ikke i min tid (siden 1983).

Her er et forsøg:
I UIAA-systemet graderes en rute efter
sværeste klatretekniske passage. Det sker

42

ud fra den tanke, at man jo kun kan klatre
Tuten, hvis man er i stand til at overvinde
denne passage. I øvrigt er det først fra
graden II, at man supplerer med + og -, et
princip der dog ofte afviges fra.

Da  Rotpunkt-ideen vandt indpas
(Rotpunkt er en tysk opfindelse fra 1976 af
en vis Kurt Albert, derfor den tyske
stavemåde), var man nødt til at foretage en
mindre justering af dette princip.

Justeringen går ud på, at en hel masse
svære passager efter hinanden uden
naturlige hvilepunkter imellem dem kan
give et andet helhedsindtryk af en
reblængde, end hvis der var mange
hvilepunkter. Det betyder eksempelvis, at
en reblængde, der indeholder lange eller
mange passager i 7. grad, måske får
graderingen VIII.

Denne gradering skal altså forstås som en
helhedsgradering, og det vigtige er her, at i
UIAA-systemet kan en helhedsgradering
aldrig blive mindre end graderingen af
sværeste passage.

En rute på flere  reblængder
helhedsgraderes efter  graderingen af
sværeste reblængde. Det lyder meget
logisk. Men man kan godt komme ud for,
at sværeste reblængde ikke indeholder den
sværeste enkeltpassage (hvis man forestiller
sig, at man kunne hvile før hver enkelt
passage). Det virker også rimeligt, for det
kan ofte være lettere at klatre VI- lige over
en god standplads end VI+ langt oppe og
efter en hel masse ren 6. grad.

Dette system er i øvrigt under debat for
tiden, idet en rute i Alperne, klatret af de to




![page43.jpg](/1996/DB-1996-3/page43.jpg)
efterhånden velkendte Huber-brødre, blev
graderet XI-, selv om sværeste reblængde
"kun" var X+. Argumentet var, at rutens 12
reblængder blev klatret i ét stræk på én dag
og derfor var sværere, end hvis man havde
brugt flere dage til det!

Yderligere kortfattede oplysninger om
ruten skal efter UIAA-normen findes i
starten af rutebeskrivelsen.

Forvirringen på Kullen:

Klatretekniske passager på Kullen blev
tidligere (indtil 1991) graderet efter UIAA-
skalaen. Efter mine personlige erfaringer
passede Kullen-graderingen i store træk
godt med UIAA-graderinger andre steder.

For at Kullen-graderingen skulle passe til
den skandinaviske, blev alle Kullen-
graderinger (bortset fra nyvurderinger) i
Kullen-føreren i 1991 nedgraderet med 1/3
(f.eks. IV+ til IV).

Det var jo en god tanke, men havde 2
bagsider. For det første brugte (og bruger)
Kullen-graderingen det engelske system,
hvilket man ikke gør andre steder i
Skandinavien (så vidt jeg ved). Og for det
andet er skalaen i Skandinavien (fra nu af
SK-skalaen) trukket i forhold til UIAA-
skalaen. Det medfører, at 1/3 nedgradering
fra f.eks. IV- til [+ får en anden betydning
end fra eksempelvis VII- til VO+.

(Nu er der jo nok nogen, der mener, at jeg
kan være ligeglad, når jeg alligevel ikke
klatrer VITI-.)

Forvirringen på Kullen vil nu komme til at
bestå i, at samtidig med, at alle nye ruter
graderes efter engelsk system, men med
SK-skalaen, vil alle "gamle" ruter være
graderet med en skala, der ligger midt
imellem det hele. Mere præcist hvor?

Sammenligningen - et

løsningsforslag:

Betragter man de sammenligningstabeller,
der findes rundt omkring, ser man, at de
ikke altid er enige om detaljerne. I den nye
Kullen-fører svarer en fransk IV+ til en
UIAA'sk IV+, men efter en fransk
sportsklatrefører, jeg har set, er sammen-
ligningen IV+ til V.

Hvis man nu antager, at Kullen-førerens
sammenligning af SK-skalaen og UIAA-
skalaen er korrekt, bør det indebære
følgende ting:

Alle Kullen-ruter fra før 1991 graderes
tilbage efter det oprindelige Kullen-system.

Demæst tager man fat på alle ruter fra 5.
grad og omgraderer dem i den nye ånd. Så
burde problemet være løst. Næsten! For
hvordan er ruter efter 1991 blevet graderet?
Efter 1991-omskrivningen eller efter SK-
skalaen?

Måske skulle man også tage et andet
skridt og lade helhedsgraderingen få et
bogstav fulgt af et tal. Hvad med H1 — H?
("H" for helhed)? En af de smarte ting
herved vil være, at man så ikke mere skal
kunne klatre 6. grad for at være 5.-grads-
klatrer.…

Nå, men her er vist lidt at tage fat på i
redigeringen af den næste Kullen-fører. Nu
håber jeg blot ikke, at en og anden bliver
sur på mig efter læsningen af dette
velmente indlæg!

43




![page44.jpg](/1996/DB-1996-3/page44.jpg)
Vandrefalkene på Kullen

I 1995 startede "projekt Pilgrimsfalk” (vandrefalk på dansk) på Kullen. Det
landsdækkende svenske projekt under Svenska naturskyddsfåreningen, som startede i
1971, er til for at beskytte denne desværre sjældne gæst, og i det hele taget sjældne fugl,
som er gået fra ca. 1000 par i begyndelsen af dette århundrede til ca. 10 i 1975.
Kullen blev inddraget i dette projekt, da vandrefalken i 1995 efter en pause på 33 år igen
vendte tilbage for at yngle. Også i år er parret tilbage på samme sted, noget som
forhåbentligt vil fortsætte, da vandrefalkene ofte bliver sammen i et livslangt forhold.
Hunnen som ses på billedet er som hos de fleste rovfugle den største af de to. Ca. 40 cm.
i kropslængde og vejer ca. 1 kilo. Hannen vejer lidt mindre, ca. 0.7 kilo. De er skiffergrå
på oversiden og hvide med mørke prikker på undersiden. Ser man den i luften kendes
den ved den kraftige krop med lange smalle vinger.
Den tager sit bytte i luften, oftest ved at dykke ned mod offeret. Ved et sådan tilfælle har
man målt dens hastighed til næsten 200 km/t. Føden består af fugle som ænder, måger,
viber, duer, skader og krager.
Dens foretrukne yngleplads er på stejle klipper med en fri udsigt. Hunnen lægger 3-4 æg
og parret skifte til at ligge på reden. Æggene klækkes efter 29-32 dage og ungerne er
flyvefærdige efter 35-42 dage, men bliver først selvstændige efter yderligere 2 måneder.
Vandre falken har ikke mange naturlige fjender, det er faktisk kun ræven og minken der
kan genere den på Kullen. Desværre er det igen mennesket der er den store synder når
grunden til dens store tilbagegang skal findes. Giftudslip i miljøet fandt man frem til at
være hovedårsagen, men desværre må man dertil også tilføje jagt og tyveri af deres æg
fra brevdueejere og ægsamlere.
Netop dette er grunden til, at lånsstyrelsen i Malm& på initiativ af Skånes omitologiske
forening indførte totalt forbud mod at færdes i området mellem Djupadal og
Valdemarsgrotten, forbudet gælder 200m inde i land og 50m ud i havet i perioden fra 1.
marts til 15. juli. For at sørge for at dette forbud bliver håndhævet, holder 12 ornitologer
vagt nær parrets rugeplads i hele perioden. Hoved-ansvarlig for "projekt Pilgrimsfalk” på
Kullen er kommuneøkolog Poul-Erik Jonsson i Håganås.
I 1995 lage parret tre æg. Desværre var de i så dårlig kondition, at det blev besluttet at
indsamle æggene og erstatte den med porcelænsæg for derefter at udruge de rigtige æg i
en rugemaskine i Gåteborg. Da tiden var inde til at sætte de udklækkede unger ud igen
måtte man sætte tre adopterede unger i reden, da parrets egne unger ikke var store nok til
at klare rejsen. I år er der fire æg i reden, hvoraf tre er befrugtede. Omitologerne håber at
udklækningen i år vil forløbe på naturlig vis.
Det er et stort område vandrefalken gør krav på, men da området ikke indeholder nogle
tit besøgte eller vigtige vægge eller ruter, er det en lille pris at betale for at denne fugl
igen skal kunne ses i Norden. I 1995 blev der talt ca. 50 par i Sverige, en fem dobling på
bare ti år. Vi håber at alle respekterer dette forbud, hvis placering er tegnet ind på kortet.
Henrik Ljunggreen

44




![page45.jpg](/1996/DB-1996-3/page45.jpg)
z
w
mæ
[al
E
e
£
Ek

Fagelskyddsområde
BEER ET mmm m ms
nn]

45




![page46.jpg](/1996/DB-1996-3/page46.jpg)
BMC møde i Wales

Peter Harremoés

På vej til flyet til Manchester så jeg en kvinde iført omtrent samme uniform som mig
selv: Rød North Face jakke, cowboybukser og Lowe-rygsæk. "Åre you going to the
BMC meeting” spurgte jeg. Det var hun. Hun hed Anne-Lise og repræsenterede det
finske klatreforbund.

Vi var på vej til et klatretræf arrangeret af det britiske klatreforbund BMC. Der var
inviteret 2 medlemmer fra alle UIAA-medlemslande. Den anden dansker var Hanne
Lauritsen. Vi skulle selv betale rejsen, resten stod BMC for.

Emnet for træffet var "Leaderplaced protection” som BMC gerne ville slå til lyd for.
Udover borbolte m.m. skulle der også diskuteres adgangsforhold til klatrestæder.
Lufthavnen i Manchester var opsamlingssted. Herfra blev vi kørt vestpå i bus til Plys y
Brenin i Wales. Det er et Kursuscenter for BMC og skulle danne udgangspunkt for de
næste dages klatring. Der kom ialt 44 udlændinge fra forskellige dele af jorden.
Endvidere var der ca. 30. lokale klatrere til at vise os rundt på klipperne, så det var ikke
noget helt lille arrangement.

Folk kom med vidt forskellige forudsætninger. Nogle havde aldrig set en kile før. De
fleste var dog rutinerede klatrere og nogle var rigtigt skrappe: F.eks. deltog Robert
Caspersen (Norge), Filicia Butler (England) og Arnaud Petit (Frankrig).

Hver dag klatrede vi fra vi havde fået morganmad til aftensmaden. Derefter var der
oplæg, diskussion og endelig baren, hvilket er en vigtig ingrediens i britisk klatring.
Klatringen foregik et nyt sted hver dag og med en ny makker. På det punkt har Wales
rigtigt meget at byde på. Min favorit var Gogarth, på op til tre reblænder. Nogle ruter er
lidt løse og dem skal man undgå. Andre er helt faste og perfekt sikrede.

BMC møde i Wales

Hanne Lauritsen

Udover alle de forunderlige ting der sker når klatrere fra så mange forskellige lande
mødes, så var der også en mere formel del af mødet i Wales. Nemlig at diskutere
"klatring med naturlige placerede sikringer kontra klatring på borebolte” og
"Internationale adgangsproblemer til klatresteder”.

Så udover øldrikning om aftenen brugte vi altså også tiden til at diskutere disse
problemer. Resultatet udmundede i følgende erklæring, som alle de repræsenterede lande
kunne tilslutte sig.

1: Det internationale møde modtager med glæde at UIAA har etableret en interna-
tional adgangs- og fredningsarbejdsgruppe. Mødet opfordrer alle forbund til at
samarbejde med tilvejebringelse af informationer, inklusive oplysninger om adgang

46




![page47.jpg](/1996/DB-1996-3/page47.jpg)
i mm.

Foto: Hanne Lauritsen Dinas Cromlech. Cenotaph Corner El.

47





![page48.jpg](/1996/DB-1996-3/page48.jpg)
oplysninger til klatrere fra andre lande der kommer på besøg, samt udviklingen af en
fælles erklæring af klatrepolitikken i området.

2: Det internationale møde modsætter sig forsøg på at fratage klatrenes frihed, ved
introduktion af regler og regulativer, som tilladelser, licenser og tvungen forsikring.

Alle nødvendige adgangsaftaler bør baseres på rimelige aftaler opnået gennem
forhandling med nationalt repræsenterede forbund.

3: Det internationale møde støtter respekt for etablerede traditioner i klatre etik og
benyttelsen af naturligt placerede sikringer. Brugen af fast udstyr (bolte) i omstridte
områder bør blive styret efter ønske fra klatrene, og efter fyldestgørende samråd med
klatregrupper i området.

4: Det internationale møde modsætter sig populariseringen af klatring ved at retro-
boltning (Placering af nye borebolte i eksisterende ruter).

5: Det internationale møde støtter en indstilling til klatreundervisning der omfatter
accept af, selvstændighed, personlig ansvarlighed og som omfatter alle
klatrefærdigheder, samt en forståelse for historie, miljø og klatreetik.

Det kunne vi så alle blive enige om, selv franskmændene havde ingen indvendinger.
Ærligt nok var der ingen repræsentanter fra Spanien, Schweiz, Østrig og Tyskland. Det
lod til at lande (på nær Frankrig), som har en boltpolitik i en helt anden retning end
englænderne, ikke have lyst til at møde op og deltage i diskussionen.

Meget kort fortalt har englænderne en klatre-etik som følgende:

Ingen bolte overhoved steder hvor der kan sættes naturlige sikringer, og heller ikke selv
om den første sikring sidder 10 m oppe, eller kun kan sættes 2 på f.eks. 30 m. Så må du
bare have psyken til at klatre den rute - ellers find en anden. Hvis førstebestigeren har
klatret den uden bolte så bliver det ved at være sådan. Jo længere tid det tager inden
ruten bliver repeteret jo bedre og mægtigere er førstebestigerens præstation.

Her måles rutens kvalitet altså ikke efter hvor mange er efterfølgende har mulighed for at
klatre den (f.eks. ved hjælp af bolte), men efter hvor få der faktisk formår at repeterer
den.

Bolte er ok i gamle stenbrud og på nogle af kalkstensklipperne. Retro-boltning af ruter er
absolut uacceptabelt. Det er ikke helt uden grund at englænderne er stærke psykologiske
klatrere !

Angående adgangs problemer er det måske værd at nævne et land som Quebec
(Canada). Deres lovgivning pålægger ejere af jorden ansvaret for eventuelle ulykker.
Dvs. Private ejede klipper var næsten umulige at få adgang til, for ejeren kunne jo få en
forfærdelig sag på halsen hvis der skete en ulykke. BMC har 2 fuldtidsansatte som
bruger al deres tid på at forhandle og diskuterer med ejere og natur-fredningsforeninger
angående evt. adgangsbegrænsninger på klatrestederne.

Peter Harremoés er nu kontaktperson for Bjergklubben til UIAA's arbejdsgruppe
omkring adgangsproblemer. Måske klubben ligefrem skulle udnævne en person der
generelt tog sig af adgangs problemer. Vi kunne kalde en sådan person for "adgangsfor”
måske?

48




![page49.jpg](/1996/DB-1996-3/page49.jpg)
Udstyr's nyheder

Wild Country har introduceret en
opdateret udgave af Flexible Friends.
Nyheden består først og fremmest i en
blød plastic
manchet”
omkring
skaftet. Dette
gør den lettere
at håndtere så
man opnår
fordelene fra
både de
fleksible og
stive Friends.
Skaftet ør
forlænget
12mm og wire
systemet er
forbedret. Der
er kommet
nye nylon
skiver imellem
skaftet og de
ny designede
aksler.
Kammene på
Friends er i en
ny højglanspolering og ændret så de er
op til 35% lettere end 2- akslede typer.
Nyheden vil være til salg sidst i juni og
koste ca. 375,-.

Fra det nye Franske firma ALP'Tech der
er beliggende i Charmonix er der
kommet en helt ny  rebbremse,
Auto.Bloc.System. ABS. Kort fortalt er

bremsen i et stykke metal med en

sprække i hvor rebet lægges i. Via et

vinklet hul sættes rebet og ABS'”en i en

skruekarabin
hvor der gives
reb ud på
normal Vis.
Fordelen ved
bremsen er at i
tilfælde af styrt
skal man blot
slippe alt og
ABS blokere
øjeblikkeligt.
Som andre af de
nyeste designs i
rebbremser
kræver ABS lidt
øvelse indtil
man er fortrolig
med brugen.
Den kan som en
sidegevinst
bruges som
rebklemme . til
klatring på
fixreb. ABS
skal ses som et alternativ til GriGri og er
samtidig uden bevægelige dele. Prisen er
250,- og er allerede til salg.

Både den nye Friend og er ABS fås i
Fjeld og Fritid, Frederiksborggade 28,
1360 Kbh k. 33 11 22 73,

49




![page50.jpg](/1996/DB-1996-3/page50.jpg)
Klippeklatrekursus på Kullen.

Dansk Bjergklubs klippeklatrekursus for begyndere afholdes på Kullen i Sverige i
weekenden den 24.-25 august 1996. Der er teoriaften i klubbens lokaler i Valdemarsgade
33 kld. og i Århus på Trøjborgvej 75F, onsdag den 21. august kl. 19.00, og en
opfølgningsaften kl 19.00 onsdag den 28. August.

Kurset skal betragtes som en elementær introduktion til klippeklatring, og der vil på hele
kurset i højere grad blive lagt vægt på sikringsteknik og sikkerhed end på gymnastiske
færdigheder, således at de fleste deltagere efter kurset med et maksimum af sikkerhed selv
kan tage til Kullen eller lignende steder og klatre lettere ruter.

Alle optagne kursister vil et par dage efter tilmeldingsfristens udløb modtage et
introduktionshæfte, som giver en kortfattet teoretisk gennemgang af kursusindholdet, samt
nærmere besked om hvordan kurset foregår. På teoriaftenen vil kursusmaterialet blive
gennemgået. Desuden vil der blive talt om transport til Kullen og overnatning i klubbens
hytte ved Skåret. Kursusafgiften dækker kursusmateriale, aftensmad lørdag aften og
instruktørernes udgifter. Mad til andre måltider skal selv medbringes.

Deltagelse på kurset sker på eget ansvar, og medlemmer under 18 år skal for at deltage,
vedlægge en underskrevet tilladelse fra forældrene. Medlemskab af Dansk Bjergklub er
obligatorisk. Alle deltagere skal selv medtage et stk. klatresele.

Tilmelding sker ved at udfylde og indsende kuponen nedenfor til kursuslederen. Samt
betale 600,- kr. på Giro 907 9858, Dansk Bjergklub, Østbanegade 17 st.th. 2100 Kbh Ø.
Mærk giroen "Kursus 24-25 august". Optagelse på kurset sker i den rækkefølge pengene
bliver indbetalt på DB's giro. Hvis kurset bliver overtegnet, vil de som ikke er blevet
optaget modtage deres penge retur. Kursuspris er eksklusiv transport.

Sidste frist for tilmelding er 1. august, men du er altid velkommen til, både før og efter
sidste tilmeldingsfrist, at ringe og høre om der er flere pladser.

Send kuponen til Jens Ulrik Jensen
kursusleder: Kastelsvej 23 2.th.
2100 Kbh. Ø.
Tlf. 3142 6286
SEEDEDE EEN Klip her eller kopiér ----
Navn
Adresse
Postnummer
Telefonnummer
Medlemsnummer
Alder ?
Har du bil? ja nej Hvis ja: Hvor mange, ud

over dig selv, kan du have med?
Vi vil være taknemmelige hvis I udfylder skemaet fuldt ud. Husk medlemsnummer.

50




![page51.jpg](/1996/DB-1996-3/page51.jpg)
Løst og fast

Efterlysning:

Klatrefører over Kullen samt et par
hansker efterlyses. Begge effekter blev
efterladt onsdag før påske under
Tyskerruten på Åkersberget. Da føreren
indeholdt en del personlige notater, vil
jeg være glad hvis nogen har taget vare
på den.

Henvendelse til Jørgen Retsbo.

Tlf. 4264 0401.

Bjergklubbens bibliotek:
Biblioteket vil blive lukket for udlån fra
1.9.96 til hen i oktober så det er muligt at
afslutte dataregistreringen. ALLE

bøger SKAL være afleveret tilbage pr.
1.9.96.

I foråret kom der en stribe spændende
biografier hjem: Tilman - The Last Hero,
Geoffrey Winthrop Young og Gary
Hemmings - The Beatnik in the Alps.
Desuden var der i pakken 2
novellesamlinger: Anne Sauvy: The
Game of Mountain and Chance, og
Dave Gregory: A Necklace of Slings.

God læselyst: Henrik Jessen Hansen.

Sælges:

Mountain Equipment sovepose
ICELINE, Brugt få gange - som ny.
Nypris 2800,- kr. Sælges for 2000,- kr.
Henvendelse til Jakob Barfod. 5696
3080

Sælges:

Gregory Cassin rygsæk 104 liter sælges,
grundet sammensunket krop. Sækken er
som ny. Nypris 2900,- kr. Sælges for
1000,- kr. Eller højeste bud.

Henvendelse til Valdemar Jensen. Tlf.
3295 9187.

Efterlysning:

Weekenden 13-14 april mistede jeg min
Kullenfører, enten på Bjørnen eller ved
Stenstugorna. I et naivt håb om at få den
tilbage udlodder jeg hermed en flaske
rødvin til den der levere min eller en
andens fører tilbage.

Henvendelse til Valdemar Jensen. Tlf.
3295 9187.

Sælges:

Klatremobil. Toyota Hiace 1986, 2400
Diesel, 5 gear, hvid, virkelig god stand,
mange store reparationer  påkostet.
Indrettet til overnatning, synsfrit træk,
ekstra sæt hjul m. pigdæk. Ca. 30.000,-
kr. Frederik Kauffmann. Tlf. 4588 5652

Sælges:

Diverse klatre udstyr, brugt 3 gange på
Kullen sælges. Seler, slynger, wirekiler,
karabiner, ottetal, kilepirkere, hexer,
rebbremser.

Nel Lise Sørvin tlf. 4466 4662.

SYl




![page52.jpg](/1996/DB-1996-3/page52.jpg)
Kom til orienteringsløb -

motion for hjerne og hjerte:

I nattens mulm og mørke løber vi 4-8 km.
alt efter lyst og evner. Vi mødes kl. 19.00,
tegner banen ind på kortet, løber, bader og
nyder bagefter værtens kulinariske
specialiteter. Alt på sammenskudsbasis.
Tilmelding onsdag aften før løbet.

Fredag den 6. september hos Johan Fogh,
Kettingevej 15, 2970 Hørsholm, tlf. 4817
6330.

Fredag den 4. oktober hos Lise Harreby,
Traneholmen 8, 3460 Birkerød, tlf. 4281
8180

Fredag den 1. november hos Kurt Frahm
og Charlotte Laang, Brunemarksvej 2,
3490 Kvistgård, tlf. 4913 8389.

Sælges:

Klatresko, Asolo str 5 i pæn stand.
Nypris 900,- kr. sælges for 200.- kr.
Mette Sauer tlf. 4222 0255.

Sælges:

Et stk. Oppustelig dukke, fremtræder som
ny. God til diverse redningsøvelser,
førstehjælp og intelligent kommunikation.
Billet mærke:10895682-4587.

Hvem mangler ?

Topanker fundet på K2 bestående af bla.
Moark div. karabiner, alt mærket med
blå/hvid/blå tape. Henvendelse til.

Morten Lyhne Tlf. 3543 4573

52

Kør gratis ind på Kullen:
Fremover kan de 12 første køre gennem
vagten på Kullen uden at betale. Man skal
blot fremvise sit Bjergklub-medlemskort.
Dansk Bjergklub har købt 12 årskort og
har indgået en aftale med AB Kullabergs
Natur om, at disse ligger i vagten og kan
bruges af alle medlemmerne. Vagten tæller
så hvor mange, der kører igennem på
Bjergklub-medlemskort. Hvis man
undtagelsesvis skulle komme sidst en dag,
hvor der er over 12 DB-biler på Kullen,
må man derfor betale som tidligere.
Motorcykler er også omfattet af ordningen,
men den gælder ikke for busser.

Vi vil samtidig henstille til alle at forbudet
mod at færdes i området Djupadal til
Valdemarsgrotten i perioden 1/3 til 15/7.
Vi har ved sidste årsmøde i AB Kullabergs
Natur fået god kritik for at overholde dette
forbud. Vi har samtidig fået nogle gode
kontakter blandt omitologerne i Skåne,
noget som gerne vil udvikle fremover.

God Sommer ! Bestyrelsen.

Fyld fra W.W.W.

Heard the one about the vlimber who fell
and broke his leg while trying to mantel
onto a condom machine. Doctors were
amazed at how he could have done so
much damaga on a route with so much

protection !!




![page53.jpg](/1996/DB-1996-3/page53.jpg)
Dansk Bjergklub

L

Weekenden Kullen Begynder Klatrekursus.

24.-25. august Se omtale andet sted i bladet.
Kursusleder Jens Ulrik Jensen.
Tlf. 3142 6286.

Weekenden Kullen Begynder Klatrekursus.

28.-29. Omtale i næste blad.

september

Weekenden Valdemarsgade | kursus B2 udvidet førstehjælp.

28.-29. Se omtale andet sted i bladet.

september Kursusleder Henrik Jessen Hansen.
Kontaktperson Peter Harremoés.
Tlf. 31564171.

Weekenden Kullen Redningskursus.

5.-6. oktober Omtale i næste blad.

Kursusleder Peter Harremoés.
Tlf. 31564171.

Program Dansk Bjergklub afd. Øst

Onsdag den Din telefon Tilmelding til midsommerfest.

19. juni Ring til Christian Tørnqgvist mellem 19-21 på
tlf. 4444 1292.

Torsdag den | Valdemarsgade | Sommertræf aften.

20. juni kl. 20.00 Informationsaften om årets sommertræf.
Derudover se omtale af stedet andet sted i
bladet.

Weekenden Kullen Midsommerfest.

22.-23. juni kl. 19.00 Fest, god mad, sommer og godt vejr er bare
nogen af de ting vi kan tilbyde dette år.
Tilmelding til Christian Tørngvist 19/6
mellem 19-21 på tlf. 4444 1292

Juli måned Valdemarsgade | Ferielukket. |

53




![page54.jpg](/1996/DB-1996-3/page54.jpg)
Program Dansk Bjergklub afd. Vest

Weekenden Kullen Fællestransport til midsommerfest.

21.-23. juni Er du interesseret i fællestransport til denne
uundværlige sociale begivenhed (eller kan du
evt. lægge bil til samme), da henvend dig til
torben redder tlf 8618 0301 hurtigst muligt og
senest 18. juni

Tirsdag den Trøjborgvej 75 F | Sommerbilleder.

27. august kl 19.30 Så er det atter på tide at vist dias til os andre,

inden de bliver for støvede, og du glemmer

de gode historier bag billederne. Husk, at vi

begynder præsis kl. 19.30, men som
sædvanlig åbner kl. 19.00.

Sommertræf i Dachstein

Erik Karlsen

En årle morgen i året 1909 - altså i sportsklatringens barndom - steg de to Steinerbrødre
fra det østrigske Steiermark ind i den 800 meter lodrette sydvæg af Hoher Dachstein
(2995 m). Som sikringsmiddel i tilfælde af usikkerheder medbragte de en ca. 2 meter
lang træstang.
Mindre end 5 timer senere havde de lagt ruten bag sig, en rute der i moderne
terminologi har ca. 30 reblængder og er UIAA V. grad (for det meste dog III til IV+).
Steiner-ruten var ikke den første rute i væggen. Allerede 8 år forinden var der åbnet en
700 meter høj rute i væggens mindre lodrette del. Men dette var den første rute, der
førte direkte til toppen, og dermed havde de to brødre begået en af Alpernes første
diritissimaer - 50 år før begrebet blev opfundet og kom på mode.
I uge 29 holder Dansk Bjergklub sit sommertræf ved den lille by Ramsau lige syd for
denne væg, og da har du selv mulighed for at gøre dem lidt af kunsten efter. "Lidt",
fordi moderne grej har minimeret den største fare ved klatring, nemlig at falde ned, og
fordi du måske får problemer med at slå deres rekordtid - det har kun få gjort til dato.
Men i hvert fald har du ret til at nyde og forundres over, at så mange meter lodret
klippe kan byde på en sådan sværhedsgrad.
Dachstein-området er dog ikke kun for storvægsaspiranter med gennemsnitlig
klatrekunnen. Både vandrere - om det så er med små børn eller med store ambitioner -
"almindelige" bjergbestigere og sportsklatrere uden trang til storvægge kan få meget
ud af et besøg.

54




![page55.jpg](/1996/DB-1996-3/page55.jpg)
Geografisk hører området til de nordlige Kalkalper, og det ligger godt 50 km stik sydøst
for Salzburg. Da det højeste punkt er 2993 m, skulle man ikke forvente gletschere af
betydning; men man gør nu alligevel klogt i at tage steigeisen og isøkse med. Selv efter
en tur op af Dachsteins sydvæg fører den hurtigste nedstigning over gletscher, selv om
det er på en meget kort strækning. Og selv om den største gletscher næppe er mere end
2 km lang, er det stadig muligt at falde i sprækker her.

Andre sprækker, som man kan falde i, hvis uheldet er ude, er dem, der er dannet ved
vandets kalkopløsende egenskaber. For den bjergvandrer, der holder af ensomhed, er
området rigt på de såkaldte karstfænomener: Bundløse doliner, dybe sprækker og
slugter. Især kan anbefales et ca. 300 km? stort højplateau i den østlige del af Dachstein.
Det virvar af former, som vandet har skabt, gør det let at fare vild, især i tåge og dårligt
vejr. Det måtte 3 tyske lærere og deres 14- til 16-årige elever sande i 1954, hvor de på
trods af advarsler vovede sig ud i området. Et kors minder stadig om de i alt 13
omkomne. Så galt behøver det naturligvis slet ikke at gå, hvis man bare følger de
almindelige spilleregler for færdsel i ensomme bjergområder.

Har man mindre børn med, behøver man ikke at blive nede. I Ramsau har man i de
senere år gennemført en række børnevenlige projekter, og et net af børnevandrestier
gennemkrydser nu området.

Men tilbage til klatringen. Er vejrudsigten ikke til nogle af de 6-800 meter høje
sydvægge, kan mindre også gøre det. Dachstein-området har heller ikke gjort holdt ved
6. grad, og der findes nu et væld af ruter op til i hvert fald 8. grad. Fælles for ruterne -
hvad enten de er lette eller svære - er den karakteristiske lagdelte Dachsteinkalk, som
indebærer meget stejle og eksponerede ruter. Dertil må jeg tilføje, at klippen generelt
er kendt for at være fast.

Fører/kort

Willi End: AV-Fihrer Dachsteingebirge (West und Ost). Bergverlag Rudolf Rother,
Miinchen, 1990. Der er to bind, vest og øst, hvoraf øst-bindet omhandler selve
Dachstein og omtalte højplateau.

Føreren indeholder et oversigtskort i målestoksforholdet 1:50.000. Et mere detaljeret
kort i form af Alpenvereinskarte Dachsteingebirge 1:25.000 kan dog anbefales, især til
bjergvandrere, der vil op på plateauet. Husk også kompas!

Stedet - tilrejsen

Fra den 13. juli har vi reserveret plads til Dansk Bjergklub i Dachstein Camping, et par
km vest for den lille by Ramsau (se kort), der er det mest ideelle udgangspunkt for
Dachsteinture. Da vi får opholdet til nedsat pris, er det klogt at fortælle ved ankomsten,
at man er medlem af Dansk Bjergklub.

Den nemmeste måde at komme til Ramsau er følgende:

Med tog skal man først sørge for at komme til Salzburg, hvortil der er internationale
forbindelser. Fra Salzburg skal man til Bischofshofen, hvor man normalt skal skifte tog
til Schladming. Der kører tog på strækningen i hvert fald hver anden time. Fra
Schladming er der busforbindelse til Ramsau (til lokaliteten Auwirt: 14 km).

Med bil er vejen den samme, dog kører man uden om Bischofshofen.

55




![page56.jpg](/1996/DB-1996-3/page56.jpg)
DOLFI ROTOVNIK
SOLGARDSVEJ 5

Reserveret postvæsenet 2942 SKODSBORG

Kursus B2 for klatreinstruktører.

Det 3. kursus B2 for klatreinstruktører i udvidet førstehjælp/bjergmedicin ved 1.
reservelæge Henrik Jessen Hansen foregår den 28 og 29 september 1996 begge dage kl
9 til 17 i DB,s lokaler, Valdemarsgade 33 kld. 1665 V.

For at kunne deltage skal man minimum have gennemført Røde Kors 12 timers
førstehjælpskursus indenfor de sidste par år eller have lignende kundskaber.

Emnerne i kurset er:

En kort genopfriskning af førstehjælp. Hjerte og respirationstop. Behandling af chok.
Basal anatomi og fysiologi.

Erkendte sygdomme og sport/friluftsliv.

Planlægning af den medicinske side af en klatre-/bjergtur og ved kursusaktivitet.
Behandling i felten af større ulykker.

Psykiske reaktioner ved ulykker med fokus på de akutte psykiske reaktioner. Ved
psykolog.

Mindre skader, forstuvninger, sår og infektioner.

Bjergmedicin, højde og kulde.

Organisering af redningsaktioner incl. øvelse. Redningstjenster i Norden og Alperne.
Led, forebyggelse og behandling. Forbinding og tapening. Førstehjælpskassen. Ved
fysioterapeut.

e Tentamen.

Alle skal medbringe frokost, drikkevarer (kaffe og te forefindes) førstehjælpskasse og en
Tulle sportstape.

Deltagerpris er 100,- kr, som indbefatter kursusomkostninger samt bogen:
Mountaineering First Aid.

Tilmeldning senest 10.9.96 til Peter Harremåes, Rønne Alle 3 st.mf. 2860 Søborg tlf.:
31 56 41 71. Ved tilmeldning skal du også angive hvornår du sidst har haft
førstehjælpskursus samt instruktørerfaring. Tilmelding er først gældende, når de 100,- kr
er indbetalt.

Betaling på Dansk Bjergklub's giro: 907 9858. Angiv navn og medlemsnummer og
mærk kuponen bjergmedicinkursus.



