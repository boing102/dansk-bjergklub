
---
title: "Dansk Bjergklub 2006 nr. 4"
date: "2022-10-29"
draft: false
tags: ["2006"]
thumbnail: /2006/DB-2006-4/page1.jpg
---

![page1.jpg](/2006/DB-2006-4/page1.jpg)
—

dL

Bornholm " ESSEN

- på efterårstur med en legende er
mm p = 5

Fædre på tur 3

- Luna Nascente





![page2.jpg](/2006/DB-2006-4/page2.jpg)
Så har klubben fået et logo! Der var i bestyrelsen stor
enighed om vinderforslaget, som er lavet af Anne
Walbom. Det er vel også på tide, at en 55 år gammel
klub får sig et logo. Det er et logo, der gerne skulle
symbolisere alsidigheden i klubben med greb, jam
og bjerget. Vi vil nu indføre brug af logoet bredt, så
Bjergklubben får en klar profil og fremtoning. Der vil
også blive arbejdet på medlemstilbud som klatretøj
med logoet på.

Med dette nummer af bladet er der indkaldelse til
generalforsamlingen i februar 2007. Der er i år ikke
vedtægtsændringer på dagsorden, men vi vil fra be-
styrelsens side gerne have en principiel diskussion af
lønnet arbejdskraft i vores klub. Det er et svært emne,
og der har altid været stor berøringsangst overfor

det. Klubben vokser fortsat, og på trods af dan-
nelsen af Klatreforbundet skal vi fortsat udvikle os, og
skabe bedre tilbud til medlemmerne. Det er fortsat
meningen at sportsligt og foreningspolitisk arbejde
skal være frivilligt og ulønnet, men for at frigøre mere
overskud til dette, bliver det nok nødvendigt at betale
for løsningen af andre - typisk administrative - op-
gaver. Præcis hvad og hvor meget, som kan aflønnes,
arbejdes der lige nu med i bestyrelsen. Vi vil have et
oplæg klar til generalforsamlingen.

Indkaldelsen til generalforsamlingen er i henhold

til vedtægterne og findes andetsteds i dette blad.
Detaljer vedr. punkter på generalforsamlingen vil
fremgå af meddelelser på www.danskbjergklub.dk.
På klubbens debatforum vil der også være mulighed
for at diskutere punkterne.

På bestyrelsens vegne
Henrik Jessen Hansen, Formand DB

Redaktionelt

Dette er årets sidste nummer
af Klatring. Vi håber, at du

her midt i juletravlheden kan
finde en ledig stund til at nyde
historierne fra ind og udland.
Forhåbentlig kan du også blive
inspireret til nye ture. Herunder
ses en oversigt over deadline
for Klatring i 2007. Vi glæder os
til at læse alt om DIN næste tur.

Deadline og udgivelser 2007:

12. feb., udkommer medio marts.
23. apr, udkommer ultimo maj.
27. aug., udkommer primo okt.
5. nov., udkommer medio dec.

Her på siden præsenterer DB sit
splinternye logo. Motivet skal på
én gang samle alle medlemmer af
Dansk Bjergklub under et fælles
symbol og udtrykke variationen i
bjergsporten, som udøves i Dansk
Bjergklub. Logoet er tegnet af
Anne Walbom. I næste nummer af
Klatring vil vi prøve at få en snak
med kunstneren om hendes egne
tanker bag logoet.

DANSK BJERGKLUB

Dansk Bjergklubs bestyrelse Klubhytte:

DANSK BJERGKLUB

Redaktionen ønsker alle en rigtig
god jul med alt hvad feriedagene
må bringe af eventyr i is og sne.
På gensyn til 4 nye og spændende
numre af Klatring i 2007.

Redaktionen

Klatrevæg:. 3254 6367

Formand:
Henrik Jessen Hansen — 3332 2262
summitædadnet.dk

Carsten Engedal (Sekretær)
Rørholmsgade 7B, st. th.

1352 København K

Tlf. 33339838
sekretaeredanskbjergklub.dk

Jan Elleby (Kasserer)

Thomas Laubsgade 9. st.tv.

2100 København Ø

Tlf. 39 29 73 33 (privat)
janellebyGdanskbjergklub.dk
Mikael Kristiansen (Uddannelses
kontakt, kurser og ture)
mbkædanskbjergklub.dk

Peter Walbum Christiansen
(Forbundskontakt)
peterEkrydsfeltet.nu

Martin Harss (Lokaleforvalder)
martinedanskbjergklub.dk
Christina Liebach (KK og Forsikring)
Mail: christina.liebachGgmail.com
Klubbens gironummer: — 907 9858
Internet: www.danskbjergklub.dk

Ved Skæret i nærheden af Mølle
Hytteværter:

Hans Thor Pedersen — 4444 8391
Carsten Hansen 4636 3890
Bibliotekar:

Claus Østbye Nielsen. — 39292797
Klublokaler & bibliotek:

Løvstræde 8A, 3. Kbh.K. 33130714
Åbent hus hver torsdag

Kl. 20-22 undtagen i ferier og
helligdage.

Københavns Klatreklubs bestyrelse:
Lise Usinger, Formand — 21271275
liseusingeremail.dk

Emil Underbjerg 3120 0452
freakybastard. Ghotmail.com
Henrik Spanggård 2127 1275
metspangEmobilixnet.dk

Ola Mattsson 2613 7521
Mattsson olaGyahoo.com

Majbrit Clausen,

DSF-kontakt 3258 3656
majbritclausenGhotmail.com

Peter Bernth Ulrich, kasserer
Peter.ulrichødk.ey.com

Spanggård og Mattsson står for
sikkerhed og byggeri.

Sundholmsvej 6-14, bygning D.
Åbent dagligt 17-22. Weekend 12-18

Forsidefoto: Mello-dalen
Foto: Mikkel Tamstorf

ISSN 1603-5976

Udgivet af:
Dansk Bjergklub, Mortonsvej 9
2800 Lyngby

Redaktio:
Claus P. Østergaard (ansvh.)
Rømersgade 25, 1.th. 1362 Kbh K.
Mobil: 2636 5110
Søren Smidt 2276 1652
Maria Sturluson

Camilla Hylleberg

Alt materiale mailes til:
bladedanskbjergklub.dk

Deadline næste nummer: 15/02 2007
Kopi af artikler er tilladt, hvis kilde
og forfatter angives.

Tryk: TGS-Group.




![page3.jpg](/2006/DB-2006-4/page3.jpg)
Alle fotos på siden er fra Cho Oyo ekspeditionen.

Bjergbestigning

Cho Oyo, 8201m blev besteget af Martin Ploug d.
30. oktober. Ekspeditionen bestod udover Martin af
Christian Als, Lee Z. Jensen og Pierre Maina. Ekspedi-
tionen blev desuden vidne til kinesiske soldaters bru-
tale nedskydning af tibetanere på vej til Dharmsala.
Dette har også været omtalt i medierne.

Manaslu, 8163m blev forsøgt besteget af Asmus
Nørreslet m.fl. i oktober-november i år. Målet med
ekspeditionen var et forsøg i alpin stil på en ny og
mere direkte linie på Syd-Graten end polakkernes.
Opskriften var: ”Det skal være unikt, nyt, uden for
mange informationer, der skal være en hvis uvished
om hvorvidt du når toppen eller ej, der skal være et
gran af ”eksploration”. Sneen var dyb på ruten, og der
blev aldrig lavet et reelt forsøg på den. Ekspeditionen
nåede 7500 m af normalvejen, hvor de først akklima-
tiserede, og siden lavede et topforsøg fra. Igen blev de
stoppet af for dyb sne.

Kosulak, 7028m i Mustagh Ata Shan blev forsøgt

via en ny rute ad vestvæggen. Ekspeditionen gav op

i cirka 6400 m. Da Jacob Klaris-Jensen og Per Bager
kunne se, at de måtte opgive forsøget på Kosulak,
valgte de at fortsætte mod det ubestegne Pkt. 6541,
som de nåede toppen af d. 21. juli efter at have eta-
bleret 4 lejre. Ruten, som er cirka 2000 højdemeter
og grad D, døbte de: Gletscher Go Go. Ekspeditionen
bestod udover de to af Jette Heitman, Søren Carlsen
og Christian Schact. De holder foredrag i klubben om
turen d. 14. december kl. 20.

Big Wall

El Capitans Mescalito har fået
endnu en dansk bestigning af
Tobias Bering, Daniel Clausen
og Martin Harss. De brugte 8
dage på ruten. Efter Mescalito
forsøgte de på Re-Animator på
Washington Column. Mangel på
motivation og kræfter fik dem

til at fire af efter 5. reblængde.
Begge ruter er graderet A3.




![page4.jpg](/2006/DB-2006-4/page4.jpg)
På eventyr i den norske granit

Tekst: Mette Høgh-Petersen

Billeder: Larry:Dolecki og Mette Høgh-Petersen

Vi har altid den samme diskussion når vi er på tur:
hvad tid skal vækkeuret ringe, når vi skal klatre en
lang rute. Der er klare fordele ved en tidlig start, men
det betyder samtidig at man skal ofre et par timer af
skønhedssøvnen. Jeg er klar fortaler for en tidlig start,
især fordi jeg som regel alligevel sover dårligt af ren
forventningens glæde om, hvad dagen vil bringe.
Larry til gengæld afskyr at blive vækket tidligt, og

har udviklet en særdeles god evne til at overhøre
vækkeure. Til stor irritation for mig, når han glemmer,
at slå dem fra på de morgener, hvor vi faktisk ikke
skal op. Da vi i sommers var på klatretur til Norge
besluttede vi, at afprøve forskellige starttidspunkter i
jagten på det bedste kompromis.

Vores første udfordring var Sydpillaren på Mongejura,
24 reblængder, 6. grad. Inspireret af en artikel i et
tidligere nummer af DB's blad, var valget af denne
rute ikke svær. Efter lidt diskussion frem og tilbage
besluttede vi at stå
op kl. 4 næste mor-
gen. Den primære
grund var, at vi
samme dag havde
oplevet, hvor varmt
det blev midt på
dagen i Romsdalen,
og en sen start ville
betyde, at vi skulle
medbringe mere
vand. Tunge ryg-
sække er nummer to
på Larrys liste over
ting, man bør undgå, så han var let at overtale til en
tidlig start.

Klokken 5 torsdag morgen, parkerer vi bilen ved siden

af kirken, som det anl
ud af bilen mødes vi

befales i guidebogen. Da vi står
med et frisk ”hej” fra to sven-

skere som sidder og spiser morgenmad. Vi gengælder
deres morgenhilsen og nikker, da de spørgende siger

”Sydpillaren?”. Vi han
os deropad. Vi vil hel
Vi finder starten, får

er op i rygsækkene og skynder
Ist ikke klatre bag andre på ruten.
latret den første 5+ i lidt hiv og

træk” og maveplasker stil (i hvert fald for mit vedkom-
mende). Forhåbentlig føltes den svær pga. tidspunk-
tet, vi skal nok bare lige varmes op. Traversen med

2. og 3. grads græs-busk-og-mos-klatring bliver lidt
mere udfordrende end forventet. Man skal åbenbart
gå nedad før man traverserer, selv om topo'en viser, at

man skal opad. Jeg prøver forgæves at forklare Larry
(der er canadier) at ruten burde tilbyde god klatring.
Det er vores første lange rute i Norge, og Larry er ikke
overbevist om, at han har samme smag mht ”god” kla-
tring som nordmændene. Endelig finder vi dog frem
til 6. grads-reblængden, der starter hvor traversen
slutter. Pokkers, der er to nordmænd foran os. Vi
roede, vi var startet tidligt, men åbenbart ikke tidligt
nok til at undgå folk foran os. Nordmændene var kørt
direkte fra Oslo og startet med det samme de ankom,
kl
n

. 03.30. Vi venter tålmodigt, og klatrer bag dem de
jæste par reblængder.

Det er irriterende, da vi er hurtigere end dem, men da
klatringen er blevet betydeligt bedre kan lidt venten
ved standpladserne godt tilgives. Efter 10. reblængde
bner muligheden for at passere nordmændene sig.
Larry griber chancen og klatrer/løber op til højre for
nordmændene, hvilket den ene nordmand ikke er helt
tilfreds med. Jeg
halvt undskylder,
men 5 min senere
forsvinder jeg også
fra standpladsen.
Vi kommer hurtigt
et stykke foran
nordmændene,
men vi har mistet
meget tid på at
skulle vente. Især
kroppens væske-
behov begynder at
give sig til kende
ved en spirende hovedpine. Vi har ikke haft vand nok
med.

fe

Heldigvis går de sidste reblængder hurtigt. Det er fin
klatring, og kl. 19.30 står vi på toppen af Mongejura
og kigger ud over den skønne Romsdalen. Hvor er
her flot! Vi drikker fra en smeltevands sø og begiver
os nedad, alt imens vi mærker vandet, der skvulper
rundt i vores tomme maver. Det skal blive godt med
aftensmad tænker vi, og snakken cirkler omkring
diverse retter, vi glæder os til at indtage.

Vi har glemt vores kort over dalen, men mener
begge at kunne huske, hvor stien nedad er. Fra
sydsiden af Mongevatn og så bare nedad. Tre timer
senere vandrer vi dog stadig rundt på plateau'et og
har ingen sti fundet. Nej, det er ikke helt sandt. Vi
fandt en sti, der førte os nedad i forkert retning og




![page5.jpg](/2006/DB-2006-4/page5.jpg)
lige pludselig forsvandt ud i ingenting. Pas på med at
følge dyrespor! Klokken 23 begynder vi at diskutere
mulighederne for at overnatte heroppe. Det begynder
at blive mørkt, og vi er begge trætte. Larry finder en
hytte, vi kan komme ind i, og næsten samtidig finder
jeg endelig stien nedad. Det er en dejlig hytte med
madrasser og tæpper, så vi beslutter os for at sove og
gå ned næste morgen. Så meget for at være hurtigere
til at klatre op, når man ikke kan finde vejen ned. Vi
tænker jaloux på svenskerne og nordmændene, som
sikkert allerede er nede ved deres biler igen. Og som
nyder deres medbragte mad. Øv, hvor er vi sultne!

Vi vågner klokken 8 næste morgen, efter en dejlig
søvn og kl. 11 er vi nede ved bilen igen. Vi bliver
mødt med endnu et ”hej” af en glad svensker der står
og børster tænder. Det er svenskerne fra i går. Jeg ud-
veksler et par ord med
den ene, og det viser
sig, at de toppede ud
kl. 23 og heller ikke
kunne finde stien ned.
De sov i et skur 50

m fra vores på kolde
trægulve og mast
sammen med nord-
mændene. På grund
af den lidt mindre be-
hagelige overnatning
var de gået ned kl. 6.
Siddende på en bænk
i Åndalsnes, i gang med at stege æg og bacon til en
veltrængt brunch, evaluerer vi vores starttidspunkt.
Det var rart med de kølige morgentimer, men da
ruten er lang kan man ikke undgå de varme middag-
stimer. Havde vi været tidligere på sommeren ville
natklatring måske have været den bedste løsning, da
det ikke ville blive særligt mørkt. Denne løsning bes-
luttede vi af afprøve senere på turen på lidt nordligere
breddegrader.

Efter en uges klatring i Romsdalen kører vi nordpå
mod Lofoten. Vejrudsigten siger fint vejr og vores
næste udfordring er "Presten” på Austvågøya, en 400
m høj solid granitvæg. Vi har valgt at klatre VestPil-
laren med Direkte start, 11 reblængder, 6. grad. Vi
kører forbi Presten, da vi ankommer og ser beun-
drende på den flotte granitvæg. Endnu engang har
vi diskuteret, hvor tidligt vi skal stå op. Vi er begge
trætte, og jeg må give mig. Det kan vel ikke blive
særlig varmt midt på dagen, på disse nordlige bred-

degrader? Jeg lader mig overtale til en sen start. Udfra
vores erfaringer om andre på ruten på Mongejura, må
vi til gengæld forvente folk foran os på ruten, når vi
starter så sent.

Kl. 8 vågner Larry med et sæt og løber ud af teltet. Jeg
ligger tilbage overrasket, og forstår ikke helt hvad der
foregår. Jeg har aldrig set ham bevæge sig så hurtigt
om morgenen. Udefra forklarer han at han vågnede
pga. den kvælende varme, og var nødt til at komme
ud i frisk luft. Han begynder at koge vand til kaffe, og
jeg opgiver at få sovet mere. Klokken 9 ankommer vi
mod forventning som de første til Presten, fedt! Nogle
gange virker tilfældigheder bedre end planlægning.

Et par svenskere ruller ind da vi forlader parkeringsp-
ladsen, og da vi klatrer første reblængde ankommer
endnu 4 kla-
trepar. Det virker
for planlagt til

at kunne være

et tilfælde, og vi
konkluderer at
solens varme har
været et fælles
vækkeur. Vores
telt er bare ble-
vet ramt tidligere
af solens stråler
end de andres.
Vi skriver os bag
øret, at vi bør flytte teltet så ”vækkeuret” ringer lidt
senere i morgen. Presten tilbyder fantastisk rids og
diedre klatring, og vi nyder varm klippe i fantastiske
omgivelser. Allerede efter to reblængder fortryder
jeg højlydt at have taget lange bukser på. Det kan
bestemt blive meget varmt så langt nordpå! Me:
brede smil topper vi ud kl. 18, trætte og tørstige. Lofo-
ten set fra oven er smukkere, end vi havde forestillet
os. Tilbage ved teltet drikker vi lunkne øl og bliver
enige om at en tidligere start ville have været rart

mht. varmen midt på dagen. Vi havde klart under-
vurderet temperaturerne på disse breddegrader. Vi
lader tankerne og diskussionen glide mod de næste
dages udfordringer, og komplet opslugt af tanken om
rene rids og gode kileplaceringer formår jeg at jokke
ned i kartoffelmosen, og sikrer dermed også aftenens
underholdning.

Inden vi vender næsen hjemad har vi et sidste mål,
Stetind, Norges nationale bjerg. Som aftalt vil vi
forsøge os med natklatring. I løbet af vores tid på





![page6.jpg](/2006/DB-2006-4/page6.jpg)
Lofoten blev det aldrig rigtig mørkt om natten, og da
Stetind kun er lidt længere sydpå burde det være lyst
natten igennem. Vi har valgt at klatre Sydpillaren,

der er 14 reblængder, 6-. Vi ankommer klokken 19
om aftenen til parkeringspladsen under Stetind. På
vejen kører man under nordvæggen, som er utrolig
imponerende. Stetind er 1393 m højt og nordvæggen
går praktisk talt fra fjorden og op. Vi ordner hur-

tigt vores grej og efter lidt socialisering med et par
svenske klatrere starter vi opad. Vi møder adskillige
klatrere på vejen op. De ser trætte men glade ud. De
ryster lidt på hovedet af os, men vi er sikre på, at vi
har fat i den lange ende. Ved at starte om aftenen er
det blevet køligere, og da det ikke bliver mørkt, kan vi
klatre natten igennem. Vi behøver ikke bære så meget
vand med op, og det bedste af det hele er, at vi får
muligheden for at nyde både solnedgang og solop-
gang! Larry synes at have ild i enden på anmarchen,
og jeg forsøger forpustet at følge efter. De første par
reblængder er nem 3. og 4. grad og bliver hurtigt
overstået. Himlen er blevet orange-rød, og vi nyder
begge den kølige aftenluft. Reblængderne går utrolig
hurtigt, det er dejlig klatring med gode sikringer og
dejlige fingerrids, som jeg nyder. Jeg har på turen haft
store problemer med at stole på mine hand jams, og
som konsekvens giver Larry mig føringen på alle re-
blængder, der indeholder hand jams. Jeg har prøvet at
forklare ham, at man lærer bedst på topreb, men hans
modargument synes at være, at man er mere mo-
tiveret, når man fører! Jeg giver igen ved at give ham
føringen på en bom-bay chimney, der går over i en
off-width, og smiler sødt, når han bander og forklarer
ham, at man lærer bedst, når man fører. Vi topper ud
1. 2.30 og sætter os til at vente på solopgangen. Vi
spiser den medbragte chokolade og 40 min efter titter
solen op over horisonten. Simpelthen ubeskriveligt
flot! Hvor er det en fantastisk nat. Skyerne er rullet
ind over dalen og ligger som et tæppe under os. Vi
an kigge langt i alle retninger og nyder vores sidste
øjeblikke i Norge. Kl. 5.30 er vi nede ved bilen igen.
Vi sover 3 timer, hvorefter vi starter den lange køretur
hjemad til Danmark. Vi er begge enige om at nat-kla-
tringen på Stetind har været en helt særlig oplevelse,
og det absolut bedste tidspunkt at klatre på. Vi

havde hele bjerget for os selv, det var dejligt køligt

og udsigten var fantastisk! Klart anbefalelsesværdigt!
Og selvfølgelig ikke noget irriterende vækkeur til at
forstyrre skønhedssøvnen.

10

Larry der kvejler reb op på toppen af Stetind, mens skyerne ruller ind over landet.





![page7.jpg](/2006/DB-2006-4/page7.jpg)
- med kajak i Vadehavet

Tekst'& foto:- Nils Fog Gjersøe

Efter gennem de sidste 30 år at have roet i egne
hjemmebyggede kajakker er tiden de seneste år
blevet moden til at gå lidt videre og afprøve moderne
kajaktyper med rødder i den eskimoiske kultur. Her
har englænderne med deres vilde atlanterhavskyster
været langt foran og skabt den moderne havkajak.
Allerede for 15-20 år siden læste jeg Derek Hutchin-
sons bog ”Sea Canoing”, som stadig rummer den es-
sentielle viden. De bedste moderne kajakker til brug
ved kyst og på hav, er da også idag engelske typer.

Mit eget sidste skud på stammen er blevet en ca.

15 år gammel Nordkapp RM kajak, som jeg købte
brugt, og som jeg derefter har modificeret efter egne
ønsker. Ombygningen består i, at agterskibet har
fået mere ”rocker”, dvs mere kurve i køllinien for
bedre manøvredygtighed, herudover sænkning af
cockpitkarmen på agterdækket for at man bedre kan
ligge henover agterdækket og hvile under længere
ture - denne position er også nødvendig for at kunne
rulle båden op effektivt efter en kæntring. Desuden
indbygning af en finne med gennemgående brønd og
ophal med line fra cockpittet. Finnen sikrer, at man

12

altid kan undgå at kajakken drejer for vinden, idet
finnens nedsænkes så meget at kajakken er i balance,
kajakken bliver da meget retningsstabil og letroet. For
at forbedre mulighederne for lænsnig af cockpittet
har jeg monteret en brønd med luge i fordækket for
håndbetjent lænsepumpe. Herudover er båden blevet
forsynet med nyt sæde, moderne fodstøtter, samt nyt
dækslayout og fastmonteret yachtkompas.

Da jeg bor i Esbjerg, bliver det gerne til en del vand-
sport hele året rundt, først og fremmest windsurf,
kajakpolo og ture med havkajakken i Ho Bugt, ved
Fanø, Skallingen og Langli. Kajakpolo giver glimrende
træning i discipliner som opretning af kajakken med
støttetag, bevægelse af båden i forskellige retninger,
når man ligger med hovedet nedad, samt selvfølgelig
først og fremmest eskimorulning med og uden pagaj.
På havet er det herudover nødvendigt at kune fore-
tage en ”wet-entry and roll”, skulle uheldet være ude,
og man er nødt til at forlade cockpittet. Her er det en
stor fordel med en smal kajak med lavt agterdæk.
Øvelsen går så ud på at dykke ind i kajakken som
ligger med bunden i vejret, klemme benene godt fast

og så rulle kajakken op — godtnok lidt vandfyldt, men
de faste skot for og agter, som altid findes i moderne
havkajakker sikrer, at det går an. Nu kan betrækket
monteres igen og kajakken lænses med pumpe. En
moderne smal havkajak giver ikke gode muligheder
for at kravle op over agterskibet og hoppe ind den
vej, så det er godt at kunne udføre denne øvelse - det
kan trænes en varm sommerdag ved stranden.

Vadehavet er et ganske vildt kajakområde med flade
sandbanker og brede dyb med kraftig strøm. Hele
tiden må man have tidevandet i tankerne, da farvan-
det forvandles radikalt mellem ebbe og flod. Tidevan-
det i de ydre områder kommer særdeles hurtigt — det
er jo en ocean bølge, som dannes ved hævning af
vandspejlet på grund af himmellegemernes gravita-
tionskræfter. Bølgen, som har vældig udtrækning re-
jser sig, når den løber ind på lavere vand nær kysten.

Vadehavet er vidtstrakt og jeg ville gerne se lidt mere
end mit eget lokalområde nær Esbjerg. En varm week-
end i juli lovedes roligt vejr. Midt på lørdagen var det
på med våddragten og afsted mod syd fra Ådalen i
Hjerting lidt nord for Esbjerg. Efter at have passeret
Esbjerg havn strækker Vadehavet sig tilsyneladende
endeløst mod syd. Følger man det centrale dyb er der
ca. 5 km til land på begge sider. Jeg synes, at der er
lidt langt til kysten og beslutter mig istedet for det lille
sejlløb, som bugter sig langs Fanøs østkyst. Ned mod
Sønderho kommer jeg ind på Fuglsand, som viser

sig at være et virvar af græsbevoksede banker. Der

er også visse områder hvor adgang er forbudt pga.
sælerne og fuglelivet. Her må jeg så ud fra igen og
tilbage samme vej i faldende vandstand. Men jeg når
lige fri af grundene og fortsætter nu mere motiveret
for den centrale ”motorvej”, Knudedybet.

Der er ikke meget vind. Solen bager
ned, og det er herligt sommervejr,
sælerne ligger blanke i solen på
bankerne ind mod Fanø, strømmen
bølger afsted for udgående, som en
stor flod, og jeg hænger på derudaf.
Snart er jeg midt mellem Fanø og
Mandø, her bliver farvandet lidt mere
kompliceret med flere mulige løb. Jeg
vælger det lille Gydeløb med ultra
klart vand denne dag. Desværre bliver
dette løb tørt på midten ved lavvande.
Det lykkes da heller ikke at nå over

Forfatteren i garagen med diverse vigtigt udstyr

grunden, hvor jeg lige præcis bliver hængende — van-
det er væk! Nu er der ca. 5 km ind til Fanø og tilsvar-
ende til Mandø, begge øer er vanskelige at komme i
land på med båd fra denne side, da der kun er vaden
- ingen ordentlige render ind mod land.

Så der er ikke andet for end at vente. Der er en 4-5
timer til man igen kan komme frem, jeg har kun
selskab af mågerne. Vandet kommer ved 23-tiden,

og det kommer hurtigt. Som nævnt er det jo en

bølge der ruller ind fra det store hav, og her yderst

på bankerne, kan man ligefrem se vandet bevæge

sig frem og æde sig indover vaden. I løbet af de par
minutter det tager mig at pakke kajakken ned igen

er vandet steget ca. 10 cm. Så nu går det videre. Da
jeg forventer, at det nu snart bliver lidt mørkt, vælger
jeg at ro hele vejen ud og rundt langs Koresand og
navigere ved at følge kanten af denne mægtige banke,
som strækker sig op imod 10 km ud fra Mandø.
Bankerne i Vadehavet slutter ofte temmelig distinkt
ud mod dybene med en ret stærkt skrånende skrænt,
derfor er det ofte muligt at følge kanten af banken og
orientere sig efter denne. I tiltagende mørke ror jeg
således rundt Koresand, idet jeg følger brændingen.
Ude ved spidsen er det helt mørkt, da der er kommet
skyer ind. Nu ser jeg imidlertid lysene dukke frem ved
Juvre på Rømø, ovre på den anden side af Juvredyb.
På grund af mørket vælger jeg dog ikke at krydse over
dybet, men fortsætter langs banken på nordsiden

af dybet med retning ind mod Mandø igen. Et godt
stykke inde kommer jeg til sælernes plads — det står
faktisk på kortet — og der er en 20 stykker, som bliver
lidt forskrækkede, da jeg passerer 10 m fra deres
liggepladser, så de plumper under vild tumult i vandet
og undslipper under og til siden for båden. En enkelt
sæl har så meget fart på at den må op over fordækket





![page8.jpg](/2006/DB-2006-4/page8.jpg)
af kajakken. Jeg har svage lys forude ind mod kysten,
dog er der ingen ordentlige markeringer i dette
farvand og med stigende vandstand bliver banken
sværere at følge. Mandø har ingen havn. Jeg rammer
derfor lidt syd om Mandø, og til sidst når jeg ved
højvande kysten omkring Vester Vedsted. Her trækker
jeg ved 03-tiden kajakken på land og kryber i posen
efter en lang dag. Roturen har været på ca. 70 km, en
pæn dagsmarch — selv i en hurtig moderne havkajak.

For seriøse ture i Vadehavet kan det anbefales at
medtage en god let kajakvogn, med ikke for små hjul,
og som kan skilles ad og pakkes ned bag sædet. Der
findes nogle gode svenske modeller med disse egen-
skaber. Vadehavet fortsætter mod syd forbi Rømø og
Sylt, herefter kommer de Nordfrisiske øer med mange
muligheder. Udover turmulighederne i Vadehavet
kan anbefales det Sydfynske Øhav, hvor farvandet er
nemmere og velegnet til weekendture med et par ov-
ernatninger undervejs. Vil man længere væk rummer
feks. Bohuslån, udover klatremuligheder, også herlige
kajakmuligheder.

> å V

” 1/59
ED SES SEINE
i 2

Kort over området, turen er indtegnet med grønt.

14

Fordæk monteret med lænsepumpe.

15




![page9.jpg](/2006/DB-2006-4/page9.jpg)
ejryrraridlrr

Tekst: Morten Johansen

- på efterårstur med en legende

Fotos: Morten Johansen & Michael Hjorth

Efterårets rusk og mørke tid er ved at indfinde sig,
men lysten til at komme ud at klatre fejler bestemt
ikke noget.

En dag læser jeg på Dansk Bjergklubs forum, at
Michael Hjorth vil til Bornholm og klatre et par
dage i efterårsferien. Den hopper jeg med på, og
således sidder vi i Bornholmer-bussen en tidlig lørdag
morgen. Vejrudsigten er rigtig god, så forventningen
til turen stiger i takt med, at solen står op uden for
bussens vinduer. Vel fremme i Rønne provianterer vi
dt og stiger på en bus nordpå til Vang. Det er lunt,
og jeg er spændt på at komme i gang. Der er meget
tomt i Vang, og alt er lukket. Vi skynder os at tanke
it vand og kommer ud til klipperne syd for Vang.
Michael fortæller historier om alle klipperne, som vi
sommer forbi. Der lavede han og han den og den
rute osv. Michael har en stor viden om det danske
latremiljø.

Vi smider de tunge rygsække og ser på de forskellige
ruter. Jeg åbner ballet med at klatre Diedren, en fin
ille rute, som opvarmning. Michael spiller så ud med
en variation af Tågen Letter, og jeg følger efter som

2. mand. Lækker klatring! Næste mål er Lænestolen,
som jeg har hørt legendariske historier om fra Michael
(blandt andet, at 1. bestigningen blev gjort i stive
støvler af bornholmeren Michael Jensen, som elev på
et klatrekursus, hvor hans instruktør måtte give op).
Den rute må jeg klatrer. Jeg racker op, og kaster mig
på den. De første par meter går fint, og jeg får sat en
rigtig god friend og kommer ca. 2 meter længere op.
Hov, hvad sker der? Armene begynder at syre til, og
højre fod leder febrilsk efter et trin, men uden held,
og jeg må derfor smear mig mod væggen. Armene

brænder, og syren pumper. Jeg får febrilsk kilebundet
fisket op og får hurtigt placeret en kile, men i samme
sekund forsvinder højre fod ned af væggen, og jeg
styrter. Efter hvad der føles som en evighed, hænger
jeg under frienden, og hele kilebundet hænger
længere oppe og griner ned til mig. Pis! Nåh, det er
kun min anden 6- rute, så jeg tager kampen op igen.
Et par træk og jeg er igen oppe ved kilen, og min-
sandten om ikke der dukker et lille trin op til højre
fod. Jeg sætter en ekspres i kilen, og resten af ruten
går uden problemer.

Vi bevæger os længere sydpå og finder frem til
Laybacket med endnu en 6-. Michael fortæller om
sin første bestigning af ruten i 1983, som foregik

i regnvejr, respekt! Michael smutter hurtigt op ad
ruten, som ser super fed ud, så den vil jeg også føre!
Michael firer af og renser ruten. Jeg begiver mig op
ad ruten, og med et par bevægelser og lidt bridging,
kommer jeg op til selve laybacket. Væggen, hvor man
skal sætte fødderne, er overbegroet, og der er ikke
rigtig nogle trin, men kun små krystaller. Det fine riss
giver gode sikringsmuligheder, så det er bare med at
finde et par krystaller, og så laybacke deropad. 3-4
bevægelser, så slutter risset, og man få et par gode
trin. Vel oppe sikrer jeg Michael, og vi overvejer,
hvordan vi kommer ned. Alle muligheder undersøges,
og et træ dømmes til at være anker. Problemet er
bare, at træet står bag en mur af tornbuske. Jeg står
nærmest træet og begynder kampen mod tornene.
Tornene borer sig ind over alt, og jeg bander de
buske langt væk, men jeg når endelig hen til træet og
abseiler blødende af.

17




![page10.jpg](/2006/DB-2006-4/page10.jpg)
Historisk foto af Søren Smidt på Lænestolen.

Efter en god nattesøvn går vi mod Hammershus. Ve-
jret er lunt, og jeg nyder udsigten. Fantastisk at vi her i
Danmark har så flot natur. Kursen går mod Opalsøen,
og vi styrer direkte mod Hammercrack-væggen. Ham-
mercracket, wouh, sikke en rute! Da jeg tog hjemme-
fra var det hovedmålet med turen. Michael lister sig
hurtigt op ad ruten og renser bagefter.

Så er det nu! Skoene bliver spændt en ekstra tand.
Rack'et checkes en ekstra gang, og skoene renses og
alkbolden får et par klem. Jeg drejer lidt mod venstre
og laybacker op til det første gode hvil. En god friend
sættes højt, og jeg maser hænderne ind og lister op
med fødderne. Det er lidt en blanding af layback og
jams op til et godt vandret greb. Yes, det er klasse-
latring det her! Fødderne mases ind i cracket, og jeg
fortsætter op, nyder det i fulde drag. Et par glidende
bevægelser senere er jeg oppe på hylden. Her sættes
en kile i hjørnet, som takles med lidt bred bridging,
og jeg er oppe. Wouh, sikke en fed rute, og så på
dansk grund.

Michael spiller ud, og ruten til venstre for Hammer-
cracket kommer under kærlig behandling. Den ser
tynd ud, men som en kat stryger han op ad ruten. Jeg
følger efter, først i layback-stil, mens jeg renser efter
Michael. Kommer op, der hvor risset drejer ind over

18

til en lille kant, som ikke lige til at jamme. Men med
et tå-hook rundt om hjørnet når jeg det store jug. De
sidste bevægelser bliver ekspederet, og jeg er oppe.

Næste stop på vores tur er Hammerkysten. Vi vandrer
ud til Hammershus havn, hvor solen skinner fra

en klar blå himmel og det er virkelig lunt. Målet er
Salewa-væggen, hvor der ligger et par klassikere. Vi
kommer ned til ruterne, som ligger badet i solen.

Det ser imponerende ud. Væggen er høj, og svagt
overhængende i toppen. Michael snupper 13 rigtige
og er hurtigt i gang. Han griner og råber ”YES!” hele
vejen op. Han havde glemt, hvor fed en rute, det er,
og er i hopla hele vejen op. Jeg følger efter på den
ækre rute, hvor jeg nyder solen og klippen under fin-
grene. Så blev det min tur. Jeg dobbeltchecker racket
og bevæger mig op ad Flydende Salewa. Der er fine
greb og gode sikringer. Det er top-klasse klatring!
Ruten begynder at spidse til, og armene pumper syre.
Hmm, der er da lidt langt ned til den sidste sikring, og
jeg står rigtig dårlig. Lidt oppe kan der vist sidde en
god kile, og det greb ser godt ud. Jeg bider tænderne
sammen, og bevæger mig længere op, kilen bliver
hurtig sat, og ekspressen klikker om rebet. Sjovt,

som trætheden forsvinder, så snart man hører det
forløsende klik fra karabinen, der lukker om rebet. Jeg
ser op, og det er her ruten begynder at blive en smule
overhængende, men toppen er lige dér, så jeg bider
tænderne sammen endnu engang, hiver mig op over,
og får fat i top-jugget. Yes, endnu en herlig udfordring
er gennemført!

Dagens sidste udfordring - Hardebeest - napper
Michael. Et problem, som han selv har sat i 1993.
Puha, en diedre næsten uden greb og endda over-
hængende. Det ser skræmmende ud. Michael kaster
sig ud i det og får sat de første sikringer. Han kommer
op til cruxet, og der bliver bandet og svovlet. Det

ser virkelig hårdt ud. Han får en sikring ind, men må
sidde. På den igen og efter en masse eder og forban-
delser topper han ud. Så er det min tur som 2. mand,
og jeg kommer godt op til cruxet, hvor jeg får bridget
ret bredt. Deroppe lokker det store jug, og jeg må gå
dynamisk efter det. Det må holde, ellers falder jeg af.
Jeg spænder kroppen, og vupti så har jeg jugget. Jeg
pruster og stønner, det er hårdt. Der er stadig blank
væg til fødderne, men jeg får smearet godt, og får mig
hevet op over kanten lige tidsnok til at se en virkelig
flot solnedgang. Fedt at være på tur i den danske
natur.

Hammercracket.





![page11.jpg](/2006/DB-2006-4/page11.jpg)
Efter en velfortjent lur, kigger vi igen rundt ved
Opalsøen, og tankerne om ruten til venstre for Ham-
mercracket kører rundt i hovedet på mig. Jo, det
skal være nu! Rack'et bliver monteret og checket og
kalkbolden klemmes en ekstra gang, og jeg er på vej.
Først layback mod højre, så sniger jeg mig op med
fødderne jammet ind i cracket. En friend bliver plac-
eret, og jeg bevæger mig videre op. Er helt fokuseret
- det eneste der findes i dette øjeblik er mig og klip-
pen. Jeg når op til en lille liste med højre hånd, og
får sat en god friend med venstre hånd. Så begynder
traversen over mod venstre. Jeg har venstre fod på et
lille trin, og rækker stille hånden ind i risset. Jeg har
god balance og bevæger højre fod ind over venstre til
et lille trin. Jeg drejer kroppen og får venstre fod ud i
et hook, og det får mig hurtigt op i et stort jug, hvor
jeg puster ud. Sætter her en rigtig god kile. Nu går det
ind mod højre igen, og jeg finder en flage, hvor man

20

kan få et par fingre bag. Et heel-hook gør det muligt
at se rundt om den blok, der spærrer for udsynet til
risset, jeg skal sikre i. En 2'er kile tænker jeg, men jeg
kan ikke slippe med hånden her, så jeg traversere lidt
tilbage, og finder 2'er kilen frem og af sted igen. Bang!
Kilen ryger ind og sidder perfekt, og jeg trækker mig
op over kanten. Afslutningen er den samme, som
Hammercracket, så det overstås hurtigt.

Vi pakker vores ting sammen og bevæger os mod
bussen, som skal fragte os tilbage til Rønne.

Det var et par fantastiske dage med klatring af høj
kvalitet, og som altid var det en fornøjelse at være på
tur med legenden Hjorth!

Tlf. 44 47 90 94 - E-mail: infoGfritidsagenten.dk

The view is endless. The moment, fleeting.

Kevin Thaw tries to stay clear of the dangerous hanging
seracs, ice towers, and avalanches that distinguish the
west face of Cholatse. Variable conditions like these
demand the high performance of Summit Series" gear.
Discover the full line of apparel and equipment at
www.thenorthface.com/eu. Photos: Kristoffer Erickson





![page12.jpg](/2006/DB-2006-4/page12.jpg)
Tekst: Henrik Koch
Fotos: Mikkel Tamstorf

Jeg råber tilbage og beder om en vågen sikrings-
mand. Mikkel og Ditlev bytter rundt, så nederst
mand sikrer, hvilket mindsker faldfaktoren en
smule.

Hvorefter jeg går i gang med en meget velovervejet
klatring. Det er godt nok kun 5a i den lette ende,
men det potentielle styrt er vel ca. 10-15 meter
pendulstyrt, som vil ende i en meget fast udseende
granitvæg.. Efter 8-9m's klatring får jeg placeret en
Camalot 3 - jeg nærmest lægger den ned i ridset og
håber den vil hage sig fast, hvis jeg falder. Kort
efter placerer jeg en bomber og er snart i næste
standplads. Vældigt karakter-opbyggende!





![page13.jpg](/2006/DB-2006-4/page13.jpg)
Vi er i Mello. Efter en hektisk uge mødes Mikkel,
Ditlev og jeg fredag eftermiddag i Københavns
lufthavn. Et fint udgangspunkt for hurtige og ko-

rte ture sydpå. Noget mere komfortabelt end den
sædvanlige nat-tur i bil igennem Tyskland. Vores
store fællesnævner er hang til hyggelige ture og god
klippeklatring. I de senere år er der kommet en vigtig
fællesnævner mere: vi er alle blevet fædre. Men det
kommer vi tilbage til.

Mikkel har bestilt flybilletter. Til Milano. Her venter
en Fiat. Hurtigt til Mello. Trods ankomst sent på af-
tenen overbeviser de imponerende granittårne - samt
den åbne cafe på campingpladsen - om, at her er til
overflod, hvad vi er kommet efter.

Målet for turen til Mello er ruten ”Luna Nascente”.
Omtalt af mange som Europas bedste rute. Klatret

af mange danskere før os — og forhåbentlig af rigtigt
mange efter os. Ruten har 10 flotte reblængder super-
fast klippe med overvejende rids/layback klatring i

en af Europas flotteste dalstrøg. Vi har alle tre lært, at
som far må man fokusere på kvalitet fremfor kvantitet.
Ruten er således nøje udvalgt.

Alpin start er et begreb som er forsvundet efter at der

er kommet børn. Et vækkeur, som ringer kl. 05.00

er ikke længere nogen større overvindelse. Fædre-
tilværelsen har mange fordele — nogle kan også
bruges under klatringen. Fra parkeringspladsen er der
ca. 1,5 timers tilgang til ruten. Så vi har varmen, da vi
når frem i den lidt kølige morgenstund her i oktober.
Vi er først ved ruten. Mikkel lægger hårdt ud med
første reblængde. Kort, men til gengæld en sandbag
af en 6a+, som mest bliver klatret i østrigsk artificiel
stil. Hurtigt og effektivt til standpladsen. Anden re-
blængde tilfalder mig. Igen en 6a+ reblængde. En lang
travers under et overhæng med et tyndt fingerrids og
et glat slab til fødderne. Ruten går jeg fransk frit. Vi er
tre mand i reblaget og skal bare give den gas.

På den hængende standplads kan jeg tælle 10 mand,
som venter ved indstigningen til ruten. Ja, ruten er
for alvor populær en vilkårlig søndag i efteråret. Den
flotte udsigt til sneklædte tinder, den blå himmel og
de orangerøde efterårsfarver giver en ekstra dimen-
sion til ruten.





![page14.jpg](/2006/DB-2006-4/page14.jpg)
Måske er det ”køen” efter os, det at vi kender
hinanden godt eller bare en lyst til nogle flotte

reblængder. I hvert fald holder vi fin afstand til de
efterfølgende reblag undtagen et enkelt team. De
overhaler os elegant: med huer som hovedbeklædn-
ing og mindre klatreudstyr, end jeg bruger på en kort
rute på Kullen, ligner de mest et par kammerater på
en formiddagstur. De er hurtige, men vi hænger pænt
på.

Undervejs på standpladserne har 2. og 3. manden
god tid til at få snakket. Blandt andet om en nydefini-
tion af crux. Cruxet er ikke længere det sværest punkt
på dagens rute. Det er til gengæld at nå ned og få
ladet mobilen op inden tiden mellem halv seks og
halv syv om aftenen: det er snart putte-tid der-
hjemme! Selvom udenforstående ikke vil kunne forstå
vores kommunikation i mobilen, tror jeg til fulde, vi
forstår hinandens behov i denne ”kritiske” time. På
standpladserne får jeg også indblik i forskellen på at
have sønner og døtre. Mikkel og Ditlev diskuterer,
hvordan man som far skal forholde sig til mulige frem-
tidige kærester eller risikoen for stumpede bluser. Jeg
synes, det er mere interessant, at overveje, hvordan

man undgår, at der pludselig står en stor motorcykel
i indkørslen, eller hvordan man eller undgår, at han
vælger en farlig interesse.…

Mikkel og Ditlev proklamerer dog hurtig deres
enighed på dette punkt. Ham med motorcyklen kan
bare holde sig væk, kan han

Den ene flotte reblængde følger den anden. Og
pludselig hænger vi alle på en karakteristisk standp-
lads, hvor en stor måne-formet klippe hælder ind over
os. Tydeligvis inspiration til rutens navn: ”Aftagende
måne”.
Herfra starter en mindeværdige reblængde. Jeg starter
ud og sikrer efter ca. 1 m. Nedklatrer derefter ca.
5-7m usikret, hvilket er ok for mig som førstemand...
Eksponering tager til, men jeg smiler fortsat. Herefter
skal jeg rundt om et lille hjørne. Synet som møder
mig, får smilet til at stivne. De næste ca. 10-12m er
et usikret off-width rids. Jeg søger forgæves efter en
sikringsplacering, forsøger sågar at droppe en Camel-
ot3 ned i ridset som et slags anker, men intet bider.
år af indledningen ender reblængden





![page15.jpg](/2006/DB-2006-4/page15.jpg)
Der følger endnu et par meget flotte reblængder. Til
slut står vi ved et flot rids mod højre. Det er Mikkels
tur, og han bevæger sig ubesværet op i det flotte rids,
som dog hurtigt stopper. Mikkel fortæller om udsigten
til 12m fuldstændigt usikret 5a slab: ”Jeg står og for-
søger at spotte næste mulige sikringspunkt — måske en
græstue 12m oppe. Der er ikke andet end at komme
igang. Gode fodplaceringer og håndfladerne nedad.
Langsomt, men sikkert får jeg mig bevæget op. Tre
meter oppe overvejer jeg seriøst, at vende om og løbe
ned. Det vil kun give et seks meter styrt. Jeg er dum
nok til at fortsætte. Tre meter højere oppe kommer
tanken til mig igen, men denne gang er det tem-
meligt urealistisk. Familien derhjemme vil ikke være
imponeret. Så jeg fortsætter. Da en god friend bliver
placeret bag græstuen er jeg pænt glad. Herefter er
der nogle lange, men sparsomt sikrede traverser før
jeg er helt oppe” Ditlev og jeg følger hurtigt efter. På
toppen står en storsmilende Mikkel. Det er 7Y2 time
siden, vi stod i bunden. OK for tre halv-gamle fædre i
halv-dårlig form.

På toppen møder vi også de italienske boulder-drenge
samt nogle af deres venner fra en anden rute. Vi følg-
es med dem ad den snørklede sti til bunden af ruten.
Undervejs snakker vi med italienerne om de lokale
klatrekoryfæer bl.a. Bonatti. Jeg spørger om han også
fra tid til anden har nydt de flotte lokale klipper. ”No,
no, no. After Cervino, he broke his balls.” Tja, sådan
kan man også udtrykke sig.

Vi har ikke mødt vores Matterhorn endnu og har
fortsat kuglerne i behold til fremtidige ruter og - hvem
ved - flere børn.

Fakta:
Rute: Luna Nascente, 10 rl. 6a+ (5c+, A0), 250 m.
Fører: Schweiz Italien Plaisir (Sud), J. von Kånel





![page16.jpg](/2006/DB-2006-4/page16.jpg)
Sommerklatring I Slovakiet

I Juni 2006 benyttede jeg mig af bjergklubbens mu-
lighed for at arrangere en klubtur og lavede et oplæg
til en tur til Slovakiet. Der skulle klatres i "The High
Tatras”, som ligger på grænsen mellem Slovakiet og
Polen. Jeg havde på forhånd lovet store oplevelser

for små penge. Den samlede pris pr. deltager skulle
holdes under 3000 kr. alt inkl. Det kunne da også kun
lade sig gøre, fordi man kan flyve med lavprisselska-
bet ”Sky Europe” retur til Bratislava for ca. 500 kr. Ho-
tel og fortæring er desuden meget billigt i Slovakiet.
Et godt dobbeltværelse koster ikke mere end ca. 200
kr. pr nat. Og man skal virkeligt anstrenge sig for at
komme af med mere end 100 kr. på selv de bedste
spisesteder. Der var lagt op til en ferie i ren luksus.

Det var en lille sluttet flok, der mødte op i Kastrup
i begyndelsen af juni måned. Ingen problemer med
flyet til Bratislava, og med to lejede biler kom vi
hurtigt videre til byen Stary Smokovec ved foden af
Tatrabjergene.

Vi måtte dog konstatere, at Tatrabjergene var så
snefyldte, at det var så som så med mulighederne for
alpin klippeklatring på granit. Derimod var der gode
muligheder for klassiske alpine topbestigninger. Da vi
ankom, virkede dette dog ikke umiddelbart attraktivt,
da det stormede en halv pelikan. Der er dog heldigvis
mange andre klatremuligheder i området. Vi beslut-
tede os for i første omgang at aflægge klipperne i
Slovenskij Raj et besøg. Slovenskij Raj er et stort
spektakulært skovområde med floder og vandfald,
. å der om vinteren er kendt som et isklatremekka. Der
= e n kl U bt U 'g til Tat ra bj e rge n e klatres på nogle ganske imponerende kalkformationer.
Klatringen levede dog ikke helt op til forventningerne,
og vi fandt, at dette, vores første område, var lidt
skidt sikret med gamle pegs og lidt for meget suspekt

Tekst & fotos: Anders Strange Nielsen KBPS:
Med udsigt til mere sne i Tatra bjergene måtte vi finde
Deltagere: Anders Mikkelsen, Lars Munch, Niels Vive Larsen, på noget. Vi besluttede os for at køre til Sulov, der
Peder Jensen, Per Thellersen, Anders Strange Nielsen. ligger halvvejs mellem Bratislava og Tatra - alle vi talte

med mente, at det er det bedste klatreområde i Slo-

Siilow

30 31




![page17.jpg](/2006/DB-2006-4/page17.jpg)
vakiet. Her brugte vi flere dage på fantastisk bombe-
fast kalk struktureret i de mest fantastiske tårne. En
god guidebog med mere end 800 ruter viste os vej.
Kvalitetsmæssigt er det fuldt ud på højde med hvad
man ellers finder af kalkområder i Europa. Området
falmer bestemt ikke, når det sammenlignes med Arco
eller Frankenjura. Overnatning foregik naturligvis på
byens bedste hotel. Niels Vive Larsen udtaler: ”Øllet:
Det var godt, lokalt tjekkisk pilsnerøl. Der var rigeligt,
og så var det uforskammet billigt! Maden: Kål, knådel,
pølser og fedt røget flæsk gjorde det let at få dækket
kaloriebehovet. Det altid god og vel tilberedt mad, og
spisekortet var som regel omfattende, så der var lidt
for enhver smag.”

Men vi måtte tilbage til Tatrabjergene. Vi indkvar-
terede os på 'Slizsky Dom' for at gøre et forsøg på
den højeste top i Tatra, "Gerlach, 2655m'. Den blev
besteget under vinteragtige forhold med knæhøj sne,
whiteout og tiliset klippe, inden vi igen begav os

hjemad.
ill
Gerlach
Fakta:
Transport:
gs Fly med ”Sky Europa” København-Bratislava ca.
== 500,- kr.

Overnatning:
Generelt billige hoteller, fx et dobbeltværelse for
ca. 200,- kr. pr nat.

5 ” " Forplejning:

æ Generel rigelig og billig, sjældent over 100,- for
et godt måltid. Menukortet byder på lidt for en
hver smag, inkl. traditionelle retter med kål,
knådel og fedt flæsk.

Generelt om Slovakiet:

Slovakkerne viste sig at være et flinkt og im-
ødekommende folkefærd. Vi var ikke genstand
for den store opmærksomhed på trods af vores
ankomst totalt uden for sæsonen, men overalt,
hvor vi måtte spørge os for, om vejret eller om
vejen, fik vi altid et høfligt svar. Gerne på tysk,
som tilsyneladende er det fremmedsprog flest
Slovakker behersker, eller i sjældne tilfælde på
engelsk.

åd

Gerlach

32




![page18.jpg](/2006/DB-2006-4/page18.jpg)
First Ascent

-Peter Mortimer, Sender Films

FIRST
ASCENT

Teamet bag Front Range Freaks og

Return2Sender er tilbage.

af Cammilla Hylleberg

Peter Mortimer fortæller om sin
facination af ”first ascents”, som
han ikke selv har erfaring med,
men han er opvokset i klatremiljøet i
Boulder, Colorado, hvor de hårdeste
klatrere satte nye ruter i Eldorado
Canyon. Nu har han lavet en meget flot film med de klatrere han

beundrer mest.

Vi følger Didier Berthod - som Mortimer mødte i Indian Creek
under optagelserne til Return2Sender - gennem hele filmen, hvor
han kæmper med første bestigninger af Cobra Crack, 5.14b/c (8c/
bc+) i Squamish (B.C., Canada) - ja, vi taler en trad-rute! Dieder får
ikke Cobra Crack i første ombæring og klatrer imellem hans første
og anden tur til Squamish bl.a. Greenspit i Italien, en travers af
et overhængende rids og andre crag-ruter i Europa, hvor han har
chippet boltene, for at klatre dem i traditionel stil. Det er canadiske
Sonny Trotter, der render med æren af førstebestigningen af Cobra
Crack et år efter Didier er såå tæt på mange gange, se filmen og

find ud af hvorfor.…

First Acsent tager os med til

- Black Canyon, Colorado, hvor tilgangen ned over løse skrænter,
gennem kødædende planter fører til starterne på ruter, der til
tider kan være løse med lange run-outs.

- Deepwatersoloing i Thailand med David Lama og hans venner.

- Korte og hårde ruter i Yosemite med Camp 4-bumserne Cedar
Wright og Ivo Ninov.

- L.A. hvor Timmy O'Neill blærer sig med buildering og prøver at
få Hollywood med på hans skøre ideer.

- Dean Potter kæmpe "whippers” på Tombstone i Moab, Utah. Og
hvis det ikke er hårdt nok, ser vi også et hold Schweiziske alpinister i

Himalaya klatre en lang mixed førstebestigning af Thalay Sagar.
Det er endnu en gang lykkes Peter Mortimer at lave en fangende,
flot filmet og klippet film og ikke mindst lærende på en humoristisk

måde.

First Ascent kan købes på www.senderfilms.com til 30$ via Pay-
Pal.

34

EN
- Paul Diffley

Rhapsody E11 7a—et bud på den

hårdeste grejrute i Storbritan-

af Peter Richter Nielsen

nien og konkurrent til hårdeste
grejrute i verden. I sportsgrader
snakker vi F8c/8c+ med et crux

meget langt over sidste sikring.

Ruten, som ligger i Dumbarton,

Skotland, er en direkte afslutning på Requiem E9 6c, der følger et
overhængende rids hele vejen til toppen. Rhapsody bryder væk
fra ridset ca. halvvejs oppe på ruten hvorefter det er usikret face-
klatring til toppen. Et fald fra cruxet indebærer et 20-25 meter styrt
i en RP med risiko for, at ramme hylden hvor sikringsmanden er
placeret på vej ned. Uden at afsløre for meget kan jeg sige, at der
bliver styrtet mere end én gang, og at kilen ligeledes bliver revet i

stykker mere end én gang.

Filmen følger Dave MacLeod's første bestigningen af ruten i april i
år. Dave er måske ikke så kendt som mange af tidens ”rock stars”,
men hans klatre-CV, som udover E11 7a, inkluderer Font 8b, Få8c,

Skotsk XI, 11 og M12 bevidner et meget alsidigt klatretalent

Dave begyndte at arbejde på ruten i 2001 og filmholdet har fulgt
ham fra 2003. At filmholdet har fulgt ham i tre år gør, at filmen
giver et meget personligt og menneskeligt indblik i hvad det inde-
bærer at klatre et projekt på grænsen af det personligt mulige. Der
er således ikke tale om en finpudset klatrefilm, men en film hvor
man også får lov til at opleve hvor meget, som skal ofres for at nå
målet. Det er en dokumentarisk gengivelse mere end en traditionel

klatrefilm å la Dosage-serien.

Hot Aches, som har produceret film, har gjort det rigtig godt. Det
er en gennemført professionel produktion med en god portion
britisk humor og ironi. Musikken, som bliver leveret af den skotske

rapper MC Hasta, passer godt ind i filmens stemning og tempo.

Selve filmen varer 41 minutter, derudover er der en del ekstra ma-

teriale — bl.a. Dave's solo af ruten Hurlyburly F8b.

E11 kan købes på www.posingproductions.com til £18.99 på
VISA.

I
Friluftsland.dk
U

Rambo 4
Nyhed! En radikal opbradering af Grivels
legendariske Rambo steigeisen. Asymmetrisk,
helstift monopoint jern med en ekstra % tak
GM VE, på ydersiden giver suverænt fæste. Integreret,
aftagelig heelhook tak. Superlet justering.

z
ken & | Binding: Cramp-O-Matic. Inkl. Anti Bulling Plate og
sal Bh;, — Accordeon. Vægt: 1075 g.

1299,-

Omega Pacific Link Cams
Nyhed! Revolutionerende friend, hvor hver kam
består af 3 selvstændige kamme, hvilket giver en
hidtil uset spændvidde. Hver størrelse spænder
stort set over det samme som 3 Camalots.

Det gør dem utroligt lette at sætte

Hil 799,85

o

NYHEDER>4EFTERARI/

Os




![page19.jpg](/2006/DB-2006-4/page19.jpg)
Generalforsamling i
Dansk Bjergklub

Der indkaldes hermed til ordinær generalforsamling i
Dansk Bjergklub torsdag den 8. februar kl. 20 i loka-
lerne i Løvstræde 8a, København K.

Dagsorden i henhold til vedtægterne:

1. Valg af dirigent

2. Bestyrelsen aflægger beretning. Herunder
aflægges beretninger fra udvalg og interessegrup-
per, der er nedsat af bestyrelsen eller generalfor-
samlingen.

3. Kassereren forelægger det reviderede regnskab.

4. Bestyrelsen forslag til budget samt forslag til kon-
tingent for medlemmer.

5. Forslag fra bestyrelse eller medlemmer.

6. Valg til bestyrelsen

7. Valg af revisor

8. Eventuelt

Dirigenten leder generalforsamlingen og afgør af-
stemningsmåden, stemmeafgivningen samt afstemnin-
gens resultater. Stemmeafgivning ved fuldmagt kan
finde sted. Et medlem kan maksimalt råde over 10
fuldmagter på generalforsamlingen.

Medlemmers forslag, der ønskes behandlet på gene-
ralforsamlingen, må skriftligt være tilstillet bestyrelsen
(ved Henrik Jessen Hansen, Mortonsvej 9, 2800
Lyngby, evt på summit€dadinet.dk, inden den 1.
januar 2007.

Forslag fra medlemmer eller bestyrelse vil blive of-
fentliggjort på klubbens hjemmeside i januar 2007.

Venlig hilsen

Bestyrelsen i Dansk Bjergklub

36

Generalforsamling i
Københavns Klatreklub 2007

Der afholdes generalforsamlingen i Københavns
Klatreklub (KK) tirsdag den 23.01. 2007

Tid og sted: kl. 19 i Dansk Bjergklubs lokaler,
Løvstræde 8a 3., Kbh. K

KK (Sundholm) er derfor lukket for klatring denne
aften!

Dagsorden:

1. Valg af dirigent

2. Formanden aflægger beretning

3. Kassereren forelægger det reviderede regnskab
2006

4. Fremlæggelse af forslag til budget og kontin
gent for det kommende år

5. Forslag fra bestyrelsen eller medlemmer

6. Valg af medlemmer til bestyrelsen:
På valg som følge af selvsupplering i bestyrelsen:
Dan Overgaard —modtager valg
Emil Underbjerg — modtager valg
På valg som følge af anciennitetsprincip:
Henrik Spanggård — Modtager genvalg
Majbrit Clausen - Modtager ikke genvalg
Valg af suppleant

7. valg af revisor

8. Eventuelt

Evt. forslag skal være bestyrelsen i hænde, skriftligt og
motiveret senest 16.01.07 kl. 12.

Forslagenes præcise ordlyd vil blive fremlagt på
generalforsamlingen. Endvidere vil de forefindes til
gennemsyn i mappe i vagtdisken samt på hjemme-
siden www.kk.klatreforbund.dk

Vel mødt!

Venlig hilsen

Bestyrelsen i Københavns Klatreklub

Kontingent for 2007

I slutningen af februar vil opkrævningen for kontin-
gent i 2007 blive udsendt. Ligesom de tidligere år vil
du blive opkrævet for samme type medlemskab, som
du er blevet opkrævet for i løbet af 2006. Det vil sige,
at hvis du har været tilmeldt KK eller hytterabatord-
ningen i det forløbne år, vil du også blive opkrævet
for disse tilvalg i 2007.

Hvis du ikke længere ønsker at have et eller flere af
disse tilvalg, bedes du give besked til mig INDEN tors-
dag den 8. februar (generalforsamlingen). Dette sparer
mig for en del arbejde og dig selv for et ekspeditions-
gebyr på 60 kr. ved senere fravalg.

B-medlemmer, som måtte være flyttet siden sidste
kontingentopkrævning bedes for en sikkerheds skyld
sende mig deres nye adresse, hvis ikke det allerede
er gjort, idet jeg ikke automatisk modtager flyttemed-
delelse på B-medlemmer.

Udmeldelse af bjergklubben skal ifølge vedtægterne
finde sted senest den 1. december, for at have virk-
ning for det kommende år, men jeg vil i lighed med
de foregående år alligevel acceptere udmeldelser
frem til dagen før generalforsamlingen.

Bemærk at ændringerne skal være skriftlige, enten

pr. email (janellebye&danskbjergklub.dk) eller pr. post
(Thomas Laubsgade 9, st, 2100 Kbh. Ø). Husk navn
og medlemsnummer på alle henvendelser!

Specielt om hytterabatordningen skal det nævnes, at
hvis du ønsker at gøre brug af ordningen i eller om-
kring påskeferien, bedes du give mig besked herom,
ligeledes inden generalforsamlingen. Så vil jeg fore-
tage en manuel opkrævning for at sikre, at du kan få
hyttemærkerne i tide. Hvis du måtte ønske at tilmelde
dig ordningen her i 2007 kan du ligeledes med fordel
tilmelde dig inden 8. februar, da det vil spare dig for
et ekstra girokort.

Hvis du ikke indgiver nogle ændringer, vil du blive
opkrævet for dit hidtidige tilvalg. Du kan forvente at
få dine årsmærker i løbet af 4-5 uger efter indbetalin-
gen.

Jan Elleby, kasserer

OPRÅB !

DU kan også stå for en klubtur !

Vi vil endnu engang opfordre klubbens
medlemmer til at organisere ture ud til bjer-
gene.

Kender du et godt klatrested, og har du lyst
til at vise dette frem for andre DB'ere?

- Så lav en Dansk Bjergklub-klubtur og
få dækket dine egne turomkostninger. Se
mere om klubture på DBs debatside under
klubture.

På vegne af Dansk Bjergklubs bestyrelse,
Mikael Kristiansen

37




![page20.jpg](/2006/DB-2006-4/page20.jpg)
UIAA generalforsamling, Banff 12.-14. oktober 2006

Den årlige generalforsamling for UIAA fandt sted
lørdag den 14. oktober 2006 i Banff. Den var ventet
med spænding, da man nu havde haft et år til at
rydde op efter samarbejdsvanskelighederne under
tidligere præsident Alan Blackshaws ledelse. Sidste
år var der gået meget tid med at diskutere, hvad der
stod og ikke stod i referatet fra forrige generalforsam-
ling, og måske derfor var referatet fra den kaotiske
generalforsamling i Singapore temmelig udførligt.
Men efter et forslag fra forsamlingen blev samtlige
personhenvisninger og citeringer fjernet fra det
endelige referat. Personligt bryder jeg mig ikke om
den slags beslutningsreferater, da det er godt at kende
baggrunden for beslutningerne. Imidlertid betød det,
at der nu kunne lægges låg på alle disse problemer,
så UIAA kunne koncentrere sig om sit egentlige
arbejde for bjergsporten.

UIAAregulererikkelængerekonkur-
renceklatring

Der var nemlig andre ting, som var langt vigtigere.
For mens UIAA er sandet til i interne stridigheder
har kommissionen for sportsklatring, UIAA Climbing,
forfulgt sit eget ønske om repræsentation ved de
Olympiske Lege. UIAAs spydspids mod OL har
været at få Ski-mountaineering på programmet ved
vinter-OL, og bruge det som løftestang for at få lirket
sportsklatring ind ved sommer-OL, hvor optagelses-
kravene er noget hårdere. Imidlertid har UIAA Clim-
bing - mere eller mindre berettiget - følt sig tilsidesat
af UIAA, og har på en ekstraordinær plenarforsam-
ling denne sommer besluttet sig for at løsrive sig fra
UIAA.

Denne beslutning blev ikke ændret ved plenarfor-
samlingen i Banff, og ved det efterfølgende møde i
Council blev der fundet en formulering, som ikke var
i modstrid med UIAAs vedtægter. Forslaget blev en-
delig godkendt på generalforsamlingen. Så i løbet af
det kommende år vil der blive opbygget en ny union,

38

der skal regulere konkurrenceklatringen på verdens-
plan. Det var dog adskillige delegeredes opfattelse at
klatresporten derved skød sig selv i foden, da de nu
skulle starte forfra hos IOC, men da UIAA Climbing
under alle omstændigheder ønskede at forlade UIAA,
kunne det lige så godt ske i fordragelighed.

Ny struktur i UIAA

Med disse følsomme punkter overstået kunne vi
skride videre til endnu et tungt emne, nemlig den

gennem flere år diskuterede strukturændring af UIAA.

Her var foreslået flere modeller, hvor diskussionen
primært stod mellem en tredeling af organisationen i
klatring, skibestigning og bjergsport, primært støttet
af UIAA Climbing repræsentanterne, og en fødera-
tionsmodel, hvor der gives mere selvbestemmelse

til de enkelte discipliner. Endelig var der den britiske
model, hvor UIAA skulle knyttes sammen til en mere
tæt enhed. Med UIAA Climbings frasplitning samlede
interessen sig dog om de sidstnævnte to modeller.
Ved afstemningen blev det føderationsmodellen, der
løb af med sejren. Det er nu op til UIAAs bestyrelse
at udmønte denne struktur i praksis.

Forbud mod teltning under Mont
Blanc

I år blev der givet mere tid til at kommissionerne kunne
aflægge deres beretninger. Det er i disse kommissioner,
at en stor del af UIAAs arbejde på verdensplan udføres.
Fra de mange interessante indlæg skal jeg specielt
videregive en henstilling fra Access and Conservation
Commission om, ikke at bruge telt under en bestigning
af Mont Blanc, andet end i nærheden af Téte Rousse-
hytten. Baggrunden for dette er en skærpelse af det
eksisterende teltforbud på grund af et stigende antal
klager, ligesom der også er rumlen fremme om, at der i
fremtiden kunne blive indført krav om gebyr for bestig-
ning og ledsagende guide. Kommissionens præsident
Robert Pettigrew antyder dog, at skærpelsen muligvis
skyldes det kommende valg i Frankrig, men at der ikke
var nogen grund til at udfordre politikken.

Ny præsident for UIAA

På generalforsamlingen skulle der også vælges ny
præsident, idet Pierre Humblet jo kun sad midler-
tidigt i funktionen efter Alan Blackshaws utidige
afgang sidste år. Det så i første omgang ud til at
blive en formssag, men så meldte canadieren Mike
Mortimer sig også til posten. Det blev et hårrejsende
spændende valg, hvor Mike til slut kunne hive sejren
hjem med 37 stemmer mod 36. Mike Mortimer blev
derved den første ikke-europæiske præsident i hele
UIAASs historie! Til trods for at Pierre Humblet havde
opnået usædvanlig meget i sin etårige præsident-
periode, måtte han se sig slået i opløbet af den noget
mere karismatiske Mike.

Den fulde rapport fra generalforsamlingen i UIAA kan
læses på klubbens hjemmeside.

Jan Elleby

39




![page21.jpg](/2006/DB-2006-4/page21.jpg)
Forbeholdt postvæsnet Klatring 02741
MAGASINPOST B

P P DANMARK

Petzl Hirundo

Konkurrence- og sportsklatresele
med lav vægt og super pasform.
314 g.

Vejl. udsalgspris Kr. 719,00

Petzl Reverso

Sikringsbremse og abseilbremse i et.
81g.

Vejl. udsalgspris Kr. 189,00

Petzl Tandem Speed

Som tandem men ekstrem hurtig, med
kuglelejer.

270 g.

Vejl. udsalgspris Kr. 499,00

Petzl Myo 3

Pandelampe med xenon-halogen og

3 lysdioder. Også med 5 eller 8 dioder.
137 9;

kk Vejl. udsalgspris fra Kr. 569,00

Agent/importør
Scanlico Denmark A/S
Skjulhøj Allé 49 - 2720 Vanløse
Telefon: 38 71 69 59 - Telefax: 38 71 69 53
e-mail: cg&scanlico.dk - www.scanlico.dk

www.scanlico.dk




