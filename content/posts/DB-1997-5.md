
---
title: "Dansk Bjergklub 1997 nr. 5"
date: "2022-10-29"
draft: false
tags: ["1997"]
thumbnail: /1997/DB-1997-5/page1.jpg
---

![page1.jpg](/1997/DB-1997-5/page1.jpg)
Dansk Bjergklub
5-97




![page2.jpg](/1997/DB-1997-5/page2.jpg)
Dansk
Bjergklub
nr. 5 - 1997
46. årgang

Indholdsfortegnelse:

Big Wall
Torben Redder

Harzen
Erik Karlsen

Gervasutti-graten
Henrik Jessen Hansen

Gogarth
Henrik Koch

Begynderkursus på Kullen
Morten Hønnerup

Sommertræf
Anders Heerfordt

In Memoriam

Rutesymboler
Erik Karlsen

Forsidebillede:
Foto: Jacob Hertz
Lars Mygdal Knudsen i Aktion under DM.

Udgivet af:
Dansk Bjergklub
Østbanegade 17 st.th., 2100 Kbh. Ø

Redaktion Øst:

Henrik Ljunggreen 4466 4662
Valdemar Jensen 3295 9187
Redaktion Vest:

Erik Karlsen 8611 2837
Brian Christensen 8610 8585

Næste nummer af Dansk Bjergklub udkommer
ca. 10, marts. Stof sendes til Henrik
Ljunggreen, Jonstrupvej 244 A, 2750 Ballerup.
Og skal være redaktionen i hænde senest 6/2.

Tryk: Skou & Madsen Eftf. ApS.

Kopi af artikler tilladt, hvis kilde og navn angives.

ISSN 0900 - 4076

Dansk Bjergklubs bestyrelse:
Formand (Adresse ændringer)
Jan Bønding 3543 4710
Østbanegade 17 st.th. 2100 Kbh. Ø

E-mail jbdbkØdanskbjergklub.dk

Sekretær (Ny indmeldelse i klubben)

Henrik Ljunggreen 4466 4362
Jonstrupvej 244, A. 2750 Ballerup

E-mail hljØdanskbjergklub.dk

Kasserer
Christian Tørnqvist 4444 1292
Uddannelseskoordinator

Peter Harremoés 3956 4171
Klatrevægskontakt

Ole Brudsø 3139 8396
Jens Ulrik Jensen 3142 6286
Brian Christensen 8610 8585
Klubbens giro-nummer 907 9858

Internet-adresse www. danskbjergklub.dk

Klubhytte. — Ved Skåret i nærheden af Malle.

Hyttevært: Lars Brøndsel 5631 0209
Afd. Østs bestyrelse:

Jan Bønding 3543 4710
Dannie Baess 3131 9201
Henrik Jessen Hansen 4587 4554

Henrik Spanggård Munch 3135 4011

Klublokaler og bibliotek afd. Øst:

Løvstræde 8A 3. Åbent hus hver torsdag kl. 20-22,
bortset fra ferier og helligdage. Tlf. 3313 0714
Bibliotekar Henrik Jessen Hansen 4587 4554

Afd. Vests bestyrelse:

Erik Karlsen 8611 2837
Skanderborgvej 216 ,1.th, 8260 Viby J.

Mette Christensen 8619 4650
Kristian Kaltoft 8612 4586
Brian Christensen 8610 8585
Dorthe Skytte 8675 2543
Torben Redder 8618 0301

Klublokaler afd. Vest:
Skt. Johannes Allé 4F, 8000 Århus C. Åbent hus hver
tirsdag kl. 19-22, bortset fra ferier og helligdage.

Københavns Klatreklub bestyrelse:

Steen Mintzberg (Formand) 3526 4527
Birgit Løppenthien (Kasserer) 3526 1677
Henrik Spanggård Munch (Sikkerhed) 3135 4011
Inger Færge (Uddannelse) 4233 4023
Flemming Rasmussen (Konkurrence) 2084 1012
Hakon Jensen 3526 4056
Klatrevæg:

Sundholmsvej 6-14 bygning D. Åbent dæligt
17-22 (tirs. 14-22). Weekend 12-18. 3154 6367

Århus Klatreklub bestyrelse:
Asger Vestergård (Formand) 8616 6629
Dorthe Skytte (Kasserer) 8691 4820
Kristian Kaltoft (Medl. kont. man 19-21) 2041 1702
Skt. Johannes Allé 4F, 8000 Århus C. Åbent

lør-søn 12-16, man 16-19, tir 19-22, tors 16-21





![page3.jpg](/1997/DB-1997-5/page3.jpg)
Dansk Bjergklub

Det var med stor sorg at klubben modtog meddelelsen om Per Lyhnes død den 13
oktober 1997 under forsøget på bestigning af Makalu. Jeg kan fuldtud tilslutte mig
Bo's karakteristik af Per som den fremstår i nekrologen.

I forbindelse med vores eksamen af klippeklatreinstruktører i weekenden 1-2
november havde vi besøg af John Cousins fra UK Mountain Training Board. John
besøgte os på vegne af UIAA's Mountaineering Commission med henblik på
godkendelse af vores instruktørudannelse efter UIAA's standard for frivillige
instruktører. Mødet var meget positivt og John kom med adskillige ideer, som vi kan
drage nytte af fremover. Rapporten fra besøget vil blive forelagt UIAA's Mountaineering
Commission lørdag den 8. november 97.
Vi er påbegyndt en dialog med forskellige grupper angående klubbens struktur i
fremtiden. Vi ønsker en decentralisering af beslutninger og uddelegering af
kompetence til de personer som er tæt på opgaverne. Dette skulle gerne medføre at flere
bliver involveret i løsningen af de mange opgaver der er i klubben, samt skabe en høj
motivation hos disse personer. Vi synes at dette har været en succes på de områder,
hvor det har været prøvet. Eksempelvis driften af hytten og mødelokaler samt
instruktøruddannelsen og arbejdet med den nye guide. Tanken er så at bestyrelsen i
højere grad skal være koordinerende og afstikke overordnede linier.
Hytten har set sine første resultater af en ny hyttevært og et meget energisk arbejdssjak,
som ses ovenfor. Vi håber at de nye tiltag vil blive brugt og værnet om af alle brugere.
Jan Bønding




![page4.jpg](/1997/DB-1997-5/page4.jpg)
BIG WALL

Torben B. Redder

SHIT”, Sveden pibler frem på panden.
Den friend, jeg hænger i, har netop
flyttet sig 10 cm. Reblængden er
artificiel, så der er ingen muligheder for
at aflaste den. Jeg sidder musestille i
selen og håber på, at frienden holder,
indtil jeg får sat noget bedre. Situationen
bliver ikke spor bedre af, at jeg af
mangel på udstyr har backcleanet,
således at der er ubehageligt mange
meter ned til den sidste sikring. Jeg kan
ikke råbe til min makker, at nu skal han
være klar. Der er INGEN MAKKER!

Da hjertet igen banker normalt, er det tid
til frokost. Hængende i en solid kile
hiver jeg en Cliff Bar op og tænder for
walkmanen. "California — Dreaming”
blæser ind i ørerne. Solen bager
nådesløst.

"Knaaas” lyder det truende, da jeg
belaster skyhooken og arbejder mig
videre op. Hængende i standpladsen slår
jeg min portaledge ud i det sidste
dagslys. Med den ca. 60x180 cm
kunstige platform er jeg sikret en
behagelig overnatning. Aftensmaden er
en dåse "Spaghetti O's” og en dåse tun.
Mens solen går ned, bliver dagens
reblængder tænkt igennem, og med
forventning bliver der set frem til næste
dags reblængder.

"Twice as dangerous, tree times the
work and four times as scary” er sådan
John Long (big wall-veteran) beskriver
big wall solo. Jeg havde været 2
måneder i big wallenes mekka,
Yosemite, Californien. Fornøjelser som
for lidt vand, sove hængende i selen eller

4

klatre hele natten havde jeg allerede haft.
Efter at. have afprøvet sikringssystemet
og foretaget de nødvendige tilpasninger
og justeringer blev haulbag'en pakket.
Mad, vand (16 L til 4 dage), 3 reb,
portaledge og en uhyre masse udstyr fik
haulbag'en op på omkring 50 kg, da jeg
forlod Camp 4.

3. aften på væggen sidder jeg på en 40
cm smal hylde med benene dinglende ud
over kanten og nyder solnedgangen vild
af begejstring. John Long har glemt
noget: "Five times as great”.

Jeg havde ingen problemer med at finde
makkere. Kvaliteten kan dog variere. Det
er ikke ualmindeligt at støde på
amerikanere, som har en urealistisk
fornemmelse af, hvad de er i stand til.
Løsningen på det er at klatre nogle
reblængder med haulbag for lige at prøve
hinanden af, inden man pakker
haulbagen til nogle dage. For er der
noget, man ikke gider efter at have
klatret en hel dag, så er det at abseile
ned, fordi makkeren siger: "The haulbag
is so fucking heavy, I can't even lift it”,
eller fordi det bare er uoverskueligt, at
der er flere dages klatring endnu, inden
man er oppe.

Et mindste krav til den potentielle
makker er, at standpladsprocedurerne
afvikles hurtigt og sikkert.

Ifølge en af veteranerne i Yosemite ender
75% af alle forsøg med, at man abseiler
ned.

At klatre The Nose i højsæsonen
(september) kan ikke anbefales, da det er
et  gedemarked smed kø på




![page5.jpg](/1997/DB-1997-5/page5.jpg)
Great Roof.

Foto: Torben Redder.

5




![page6.jpg](/1997/DB-1997-5/page6.jpg)
standpladserne, og svin som skider på
hylderne. I oktober kan man derimod
have alle 34 reblængder for sig selv.
Yosemite er i øvrigt ikke kun klatring.
Der er mange gode historier at fortælle
fra livet i dalen. F.eks. lykkedes det for
et finsk hold at få det finske postvæsen
til at sponsere deres tur.

På et tidspunkt fandt nogle turister et %zm
langt og 10cm tykt PVC-rør med
skruelåg under El Capitan. Det var
samtidig med bombesprængningerne ved
OL "96, så politi, brandvæsen og
bombeeksperter blev tilkaldt. Al trafik
ind og ud af dalen blev stoppet, og røret
blev sprængt. Det viste sig at være et af
de rør, man bruger til at besørge sine
toiletbesøg i under klatringen.

For nogle nogle år tilbage (men sikkert
også siden) fornøjede et elskende
klatrepar sig i en portaledge, hvorved
han tabte bukserne. De efterfølgende
dage måtte han klatre med en T-shirt
som bukser.

Man møder flere interessante
personligheder i dalen. F.eks. de to
klatrere, som har gået på line fra Lost
Arrow Spire 1000m over dalen. Den ene
af dem uden sikring!

Foto: Torben Redder
Tyrolertraversen fra Lost Årrow Spire.




![page7.jpg](/1997/DB-1997-5/page7.jpg)
Erik Karlsen

For de mange, der tager til Ith for at
klatre, er det en velkendt begivenhed:
Man har endelig tilbagelagt de mange
hundrede km sydpå og ankommer godt
træt til teltpladsen ved midnatstid, kun
opsat på at få teltet slået op så hurtigt
som muligt. Men hvor i alverden skal det

stå? Overalt, hvor  pandelampens
lyskegle løber forbi, er der telte.

Og næste formiddag, hvor man som altid
vælger at starte ved de klipper, der ligger
tættest ved: Den rute, man ville varme op
på, er naturligvis optaget. Ligesom hele
det massiv, hvor ruten er, så der ikke er
nogle umiddelbare alternativer. Faktisk
er alle de lidt lettere ruter optaget, også
på de andre massiver, men hvem har lyst
til at varme op med 7. grad, når ens øvre
føregrænse ligger ved 6+?

Senest på dette tidspunkt bør man
begynde at overveje andre alternativer.
De første er at forsøge sig ved nogle af
de andre klippeområder, der ligger 10-30
minutters kørsel fra teltpladsen. Men der
er også helt andre muligheder.
Muligheder, som man burde overveje,
før man kører hjemmefra — eller i det
mindste før man passerer Hannover på
nedturen.

Ved Hannover har man nemlig en
enestående mulighed for at køre en
anden vej end den gængse — nemlig først
østpå til Braunschweig og siden mod syd
til Harzen (herhen kan man også komme
ad andre veje, f.eks. over Hildesheim,
kendt fra Ith-turen).

Harzen — et alternativ til Ith

Men Harzen er vel blot et sted, man
tager hen med en bus fyldt med
pensionister og med "mulighed for at
deltage i en salgsdemonstration”?

Ja, for nogle. Men for nogle af os andre,
som er blevet trætte af lange køer under
klatreruterne i Ith, er Harzen et sted, der
er fyldt med et hav af muligheder for
klatring og bjergvandring. Og så med
udsigt til noget andet end køletårnet på et
atomkraftværk — (jf. udsigten fra
Lierdisser Klippen i Ith).

De fleste, der har klatret i Harzen, har
gjort det i Okertal, som nås let fra
Goslar, både med bil og med bus.
Okertal er også et godt sted at starte,
hvis man vil lære den specielle granit at
kende, som Harzen er så kendt for:
Afrundede klipper, der nærmest er tårnet
op som en hel masse blokke, der er lagt
på hinanden. Okertal er imidlertid også
det mest populære klatreområde i
Harzen, så på gode weekend-dage kan
man risikere, at der er mange mennesker
— dog aldrig tilnærmelsesvist så mange
som i Ith. Men gå så bare lidt væk til
nogle andre klipper i dalen — og man har
næsten det hele for sig selv. Sådan er det
i hvert fald ikke i Ith!

Nu vi er ved den afrundede klippe. Mit
første indtryk var, da jeg stod
nedenunder min første rute, at klippen
var umådelig fedtet, og at det ikke var til
at sætte sikringer i rissene. Men jeg blev
hurtigt klogere! En eminent friktion, selv
på svedige hænder uden kridt, og

7




![page8.jpg](/1997/DB-1997-5/page8.jpg)
Foto: Erik Karlsen. Jens P. Neergaard klatrer Hiihnerstallkante (40 m, VI-)
på Schlafender Lowe, Okertal.




![page9.jpg](/1997/DB-1997-5/page9.jpg)
mulighed for at bruge hele repertoiret af
sikringsgrej — når jeg blot så mig for.

Det skal siges, at bolttætheden ikke er
særlig stor — højst lige i de moderne
sportsklatreruter, eller hvor der ikke kan
sættes andet over lange strækninger.
Men hvad gør det? Den slags er vi jo
vant til fra vort "hjemlige” Kullen. Og er
man usikker, gælder der jo den gyldne
regel, at det aldrig er pinligt at klatre
mindre svære ting, end hvad man formår
hjemme på klatrevæggen.

Når nu dagen går på hæld, hvad dage jo
har tendens til en gang imellem, kan jeg
anbefale at opsøge en campingplads
nogle km længere oppe ad dalen ved
Okerstausee (en langstrakt, opdæmmet
sø). Navnet på campingpladsen er
Campingplatz Okertalsperre, og hvis
man ikke føler sig hjemme i det tyske
sprog, skal man bare tale dansk — det
forstår de såmænd udmærket! Man
opdager da også hurtigt, at man ikke er
eneste dansker på stedet.
Campingpladsen er godt nok dyrere end
teltpladsen i Ith, men til gengæld har man
alskens faciliteter som varmt vand og
billigt fadøl i pladsens egen beværtning.

Når man nu vågner igen og spekulerer
på, om man kunne kombinere
naturoplevelser og god udsigt med
klatringen, kan man opsøge nogle af de
klipper, der ikke ligger ved siden af
vejen. Og dem er der rigtig mange af. En
anden mulighed er at tage nogle af de
lange grater, der starter næsten nede i
bunden af Okertal og giver 100-200
meters klatring — normalt aldrig super
svært, men alligevel sværere end det ser
ud. Prøv bare selv!

En anden mulighed er at checke, om
heksene virkelig er fløjet til Bloksbjerg
til Skt. Hans. I Harzen hedder bjerget
Brocken, og de anselige 1142 meter over
havet nås bl.a. via en lang vandring fra
nord, hvor man skal overvinde 600
højdemeter. En anbefalelsesværdig tur
om vinteren!

En weekend i Harzen giver normalt
inspiration til flere weekender i Harzen.
Sådan har det også været for mig. Jeg
kan stadigvæk godt lide at klatre i Ith,
men som jeg for nylig har påstået: Bliver
det dårligt vejr, kan man kun drikke øl
eller køre hjem, når man er i Ith. I
Harzen kan man tage sin øl med ud og se
lidt på området — måske som
planlægning til næste klatre-weekend.

Førere:

Som udvalgsfører over både Ith og
Harzen kan anbefales Peter Brunnerts og
Hans Weningers Hoch im Norden fra
Panico Alpinverlag. Vil man gerne lære
Harzen bedre at kende, rækker den dog
ikke langt, og man må gribe til Richard
Goedekes klassiske fører Die Felsen des
Harzes. Den dækker hele det gamle
Vestharzen (altså minus eks-DDR).
Desværre er den snart 20 år gammel,
men kan man vente lidt endnu, har jeg
ladet mig fortælle, at der er en ny på
trapperne fra samme førerskribent.




![page10.jpg](/1997/DB-1997-5/page10.jpg)
Gervasutti-graten på Punta

Allievi.

Henrik Jessen Hansen.

Punta Allievi - hvor fanden er det?
Gervasutti - er det ikke ham med
couloiren og pillaren på Mt. Blanc du
Tacul? Sådan er der nu nok en del der vil
spørge sig selv.

Til spørgsmål et er svaret at Allievi-
punktet er en top på 3121 m. på grænsen
imellem Bergell i Schweiz og Mello-
dalen (dette skønne sted) i Italien. I dette
område er der oceaner af højkvalitets
klatre-granit, som bør få alle dem, der
hvert år i læssevis valfarter til Chamonix
og dets klippeklatring og særlig Piola-
ruterne, til at savle og ændre ferieplaner,
hvis de ellers var klar over mulighederne.
Mello på sydsiden er kendt for at være
en virkelig hyggelig blind og bilfri dal
med sportsklatring, 10 reblængders super
sjettegrads ruter, big-walls som gør at
stedet kaldes Europas svar på Yosemite,
badning i en klar flod og super pizza +
en liter øl til 50 kr.

Hvad de færreste derimod ikke ved er at
der oppe bagved ligger ruter til en hel
guidebog med kanon granit klatring med
kort tilgang fra gode hytter. Bær mad op
eller køb dig frem og du kan blive en uge
oppe i en af hytterne og klatre gode
lange ruter hver dag i niveauet V til
VIII/A4.

Gervasutti er kendt for talrige klassiske
ruter i Vestalperne i 30”erne og 40'erne,
men var også førstebestigeren i 1934 af
den 630 meter lange sydgrat på Punta
Allievi, en rute der i dag har klassisk
status. Hytten rif. Allievi-Bonacossa

10

ligger kun 30 min. fra einsteig. Da Mads
Granlien og jeg var der i begyndelsen af
september, var der kun en 10 - 20 gæster
og en meget afslappet sensommer
stemning. Ruten er 630 meter lang (18
reblængder og ca. 6 timer) TD inf med
klippeniveau MI til V+ (UIAA).
Klatringen var varieret med luftig grat,
kaminer, tunge riss, hyggelige diedrer og
gode ru friktionsslabs og en flot udsigt.
Specielt husker jeg en reblængde med
først en ovehængende kamin og dernæst
et kanonriss sluttende af i en diedre og
alt i stabil femte grad. Nedstigningen tog
kun en time, og på denne årstid kunne
den gøres i løbesko.

Af andre forslag fra samme hytte
anbefaler guidebogen fx også på Punta
Allievi: "Cosi e” se vi pare” og Filo
Logico (begge ca. 15 reblængder i IV+ -
VIl-), "Via — Erba-Fumagalli” (8
reblængder IV+ - VI+ og af champagne
kvalitet). På Torrione di Zocca nævnes
særligt "Parravicini” (8 reblængder
overvejende femte grad). Cima di
Castello byder på 3 ruter på hver 400 m
og niveau V/VI+ og A1/2. Picco Luigi
Amedeo har masser af muligheder og
ligger stadigvæk kun godt en time fra
hytten af champagne ruter (højeste
kvalitetsbetegnelse), særlig Via dei Ceki
780 (440 m V+ til VI+ og A0/A2, bivuak
kan ikke udelukkes) og Via Taldo-
Nusdeo (435 m IV+ til VI og A0) og
endelig byder Elektroshock på VII+
slabs. Og jeg kunne blive ved!




![page11.jpg](/1997/DB-1997-5/page11.jpg)
Foto: Henrik Jessen Hansen. Gervasutti-graten på Punta Allievi.

11





![page12.jpg](/1997/DB-1997-5/page12.jpg)
Gogarth: Engelsk klatring på

godt og ondt

Henrik Koch

Jeg kigger ned: 2 meter under mig sidder
min sidste sikring; en friend bag en løs
flage. Samtidig aner jeg ud af øjenkrogen,
at:  Moés sidder og  smågriner.
Andrenalinen pumper rundt i kroppen,
ikke så meget grundet klatringen, men på
grund af de sparsomme sikringsmuligheder
på denne engelske kystklippe. Jeg får
møvet mig lidt højere op ved hjælp af et
fodtrin på en mudret græstue, som
efterlader en helt glat friktionssko. Klippen
omkring mig er fuldstændig mosbegroet på
dette sted som "offers an almost unique
type of climbing", hvilket blandt de
engelske klatrere bliver betragtet som
noget af det bedste det forenede kongerige
kan byde på - jeg må have misforstået
noget.

Efter endnu nogle horrible bevægelser får
jeg mulighed for at afprøve en engelsk
specialitet: "lassoing." Hvilket i al enkelt-
hed består i at forsøge at sikre om et spir
udenfor rækkevidde ved at benytte en
slynge som lasso - et forehavende som
efter min mening kan drive en presset
mand til afgrunden af vanvid. Min
reblængde slutter af med en dejlig, men
usikret travers til en hængende standplads
under et superrids. Moés løber herefter op
ad ridset, som har givet navn til ruten:
"Central Park,"

Harremoés og jeg har sammen med Mads,
Jonas, Allan og Mikael været på
instruktørkursus i Wales og nyder den
sidste (fri)dag med klippeklatring. Det har
regnet i hele efterårsferien, men denne dag
viser Wales sig fra sin allermest

12

charmerende side med høj sol, vindstille
og 25 grader. Guiden Marin Doyle har
valgt at vise os de berømte kystklipper ved
Gogarth på den nordvestlige spids af
Wales. I klatreføreren beskrives klatringen
som relativt krævende i graderingerne og
føreren understreger samtidigt "the
Gogarth Grip Factor;" den udtalte
eksponering som skyldes de ofte
dramatiske situationer på de stejle
kystklipper med et oprørt Irsk Hav som
kulisse.

Dagen før klatringen havde vi - i det
endeløse regnvejr - forgæves forsøgt at
drikke os fulde i det tynde engelske øl.
Besøget på den lokale pub resulterede for
mit vedkommende blot i oppustet mave
fremfor promiller i blodet. Men således var
forberedelsen til engelsk klatring, som den
er og bør være: "first ascended by a party
of drunken men" som der står i en af de
lokale førere.

Heldigvis fandt vi også fremragende
klatring i — Gogarth-området. Dagens
startrute "Gogarth" bliver beskrevet som "a
superb climb", hvilket ikke er en
overdrivelse. Vi starter ca. 4 meter over
vandet. Havet er næsten helt stille uden
bølger, men alligevel er der nogle enorme
dønninger, som ruller mod klipperne lige
under os - "the grip factor" er ikke svær at
forestille sig på en dag med efterårsstorme
Tullende ind fra havet. Første reblængde
bringer os hurtigt til en lille hylde, hvorfra
klatringen for alvor begynder at bide fra
sig. Moés laver en af de utallige
småtraverser, som området byder på,




![page13.jpg](/1997/DB-1997-5/page13.jpg)
se sas

Foto: Henrik Koch. Peter Harremoés på 3. reblængde af Gogarth.

13





![page14.jpg](/1997/DB-1997-5/page14.jpg)
hvorefter han forsvinder om et hjørne.
Herefter er jeg overladt til Gogarth's
overvældende omgivelser. Solen er
langsomt ved at komme frem over
kammen og kaster et klart gult skær på de
høje, hvide og majestætiske klipper, som
strækker sig et par kilometer ud langs
kysten. I havet under mig kigger en sæl
forundret op på disse mærkelige
fluemennesker i deres alt andet end
naturlige element. Jeg vinker, og væk er
sælen. Rebet løber fortsat langsomt ud
mellem hænderne på mig - Moés har valgt
at sammenkoble to af de relativt korte
reblængder. Larmen fra dønningerne gør at
jeg ikke kan høre råbene fra Moés, men 3
ordentlige ryk i rebet er den engelske
pedant til "du må klatre." Jeg er på vej og
nyder bevægelserne på den efterhånden
solbeskinnede klippe. Bevægelseme og
grebene er så meget bedre end hvad jeg
senere skal møde på "Central Park." Ruten
snor sig op via et system af diedrer, som er
med til at understrege den småalpine
oplevelse.

Moés finder jeg på en stor hylde, hvor jeg
uden videre får det nødvendige udstyr og
bevæger mig henad endnu en travers. Over
mig finder jeg et langt skævt rids i højre
kant af et stejlt slab. Klatringen er perfekt
med en kombination af balancerende
småtrinsklatring og kraftfulde laybacks.
Ca. to tredjedele oppe må jeg stoppe en
smule. Klatringen er igen ved at få nogle
engelske tendenser i kraft af for få
sikringer. Over mig er et 8 meter rids, hvor
jeg kun har een friend som passer.
"Hvomår skal jeg sikre?" For at forsøge at
blive i den engelske tradition sætter jeg
friend'en efter et par meter og giver
herefter pokker i sikringer, indtil jeg får
mig hevet ind over kanten til
standpladshylden. På hylden er et stort
spir, men ellers ikke meget andet at sikre i.
Min gamle børnelærdom fra Kullen om 2

14

perfekte, uafhængige og belastede
sikringer er efterhånden blevet diskuteret
mange gange med underviserne på det
nyligt overståede kursus. Jeg er således
blevet tilhænger af ideen om "good
Judgement," som bygger på at en erfaren
klatrer med stor indblik i sikringsteknikker
og -metoder i situationen kan foretage en
"bedste vurdering" om nødvendige
sikringer i standpladsen. Erfaren eller ej,
ved hjælp af en lang slynge vælger jeg at
gøre spiret til min eneste standpladssikring.

Næste reblængde er nøglereblængden,
hvor de sidste meter bliver forsvaret af et
lodret klippeparti med dårlige greb. Moés
klatrer forbi dette crux uden at lade sig
mærke af sin nyvundne status som
familiefader. Derefter forsvinder han over
kanten og fortsætter i en uendelighed over,
hvad der viser sig at være en stejl
lyngbeklædt skrænt uden de store
sikringsmuligheder.

Helt god eller helt dårlig bliver engelsk
klatring aldrig. Men oftest er det ligesom
med landets mad og piger en god blanding
af det sublime med det utiltalende.

Foto: Henrik Koch
Peter Harremoés på 2. reblængde af
Gogarth




![page15.jpg](/1997/DB-1997-5/page15.jpg)




![page16.jpg](/1997/DB-1997-5/page16.jpg)
Morten Honnerup

Det var med stor

spænding og
forventning, at undertegnede sammen
med 13 andre kursister i weekenden 23-
24/8 drog afsted til Sveriges land for at
blive introduceret til klippeklatring.

Vel ankommet til parkeringspladsen på
Kullen fandt kursisterne sammen med
deres respektive instruktører, for mit og
min makkers vedkommende skjalden
Valdemar.

Efter en kort vandretur rundt på Kullens
stier fandt vi Karstens Rende, hvor vi i
bragende solskin skulle lære at sikre,
føre, etablere standplads m.v. Det var
første gang, jeg satte klatreskoene på
klippegrund, og må konstatere, at det er
FEDT. Klatring på væg er sjovt, men den
ægte vare er absolut ikke at kimse af.

Vores instruktør blandede på fin vis teori
og praksis undervejs, både hvad angår
sikring, — faldfaktor og  udstyrets
muligheder og begrænsninger. Derudover
var der ikke grænser hvilke sange han
kunne brudstykker af, så når snakken
ikke lige gik på klatring flød en evig
strøm af toner fra ham, den gode
Valdemar.

Sidst på eftermiddagen var vi godt
svedige og trætte, og en dukkert i det
svale Øresund/Kattegat var prikken over
i'et. Derefter begav vi os til hytten, hvor
vi blev vist rundt og blev belært om, at
brok over larm er uhørt. Derefter gik vi i
små grupper i gang med madlavningen
omkring bålpladsen. Der blev drukket
vin, øl og kaffe og fortalt (løgne) historier

16

Begynderkursus på Kullen

til sent. Jeg selv tørnede dog forholdsvis
tidligt ind, og sov som en af de få
indendørs på de meget ukomfortable
pladser i hytten. Jeg slap dog for at skulle
styrte indendørs tidligt næste morgen, da
vejret blev vådt.

På andendagen blev der efter indtagelse
af morgenmad og oprydning igen klatret,
denne gang for vores vedkommende på
Bjørnen. Under kyndig og betryggende
overvågning af instruktøren fik vi sat "den
fede kile", selv ført ruter og etableret
standpladser, hvilket var kulminationen
på kurset.

Jeg er bestemt blevet endnu mere hooked
på at klatre, så det er ihvertfald ikke
sidste gang, jeg har sat mine klatresko på
klipper.

Tak for et godt kursus.

Foto: Lars Svenson
Instruktion af førstegangs føring.




![page17.jpg](/1997/DB-1997-5/page17.jpg)




![page18.jpg](/1997/DB-1997-5/page18.jpg)
Erfaringer og tanker fra et

sommertræf i Lauterbrunnen

Anders Heerfordt

Vejret var ualmindeligt vådt, og
lejrpladsen blev pløret. For første gang
fik jeg afprøvet mit udstyr i vedvarende
regn.

Mit telt kunne ikke hamle op med vejret.
Der kom vand ind ved syningerne, og
teltbunden af nylon har formodentligt
aldrig været vandtæt. Den var
vandsugende som en væge. Der stod
ikke vand i teltet, men når en sovepose
eller en stak tøj lå på teltbunden, så
sugede den vand, til den var mættet. Jeg
burde have haft en 2 x 3 meter
polyethylen presenning under teltet. Den
koster 45 kr. i et byggemarked og vejer
ca. 500 gram.

Mit skiftetøj blev vådt og ildelugtende.
Jeg burde have emballeret alt skiftetøj i
gennemsigtige plastikposer. Det skulle jo
ligge på teltbunden, når jeg var på tur
med min rygsæk.

Mine elektriske reserve batterier gik i
opløsning på grund af elektrolyse. De
burde også have været i plastikposer.
Mine togbilletter blev til papmache.
Passet blev misfarvet. Kun pengesedler
modstod fugten. Min pengekat burde
have været vandtæt…

Det medbragte toiletpapir blev vådt og
uanvendeligt. Men Kleenex kunne
bruges i stedet, selv når det var vådt.
Mine støvler blev ikke ubehageligt våde,
men sugede dog for meget vand. Jeg fik
det råd at smøre dem ind i et tykt lag
Sno-Seal (en skovoks baseret på bivoks)
og bage dem en halv time i ovnen ved 60

18

grader. (Det kræver en nøjagtig
termostat, de må ikke få for meget
varme…). Jeg har siden prøvet det, og
det virkede overbevisende.

Mit regntøj virkede fint. Jeg gik en tur i
bjergene og bivuakerede i silende regn i
ca. 3000 meters højde. Jeg kravlede ned
i min Goretex bivuaksæk med sovepose
og liggeunderlag. Sækken var åben ved
hovedet og virkede som en tragt for
regnvandet. Jeg stoppede så meget af
kanten omkring åbningen som muligt i
munden og bed sammen for at holde
vandet ude, og lå og rystede af kulde.
Jeg faldt i søvn. Om morgenen var jeg
temmeligt sjasket. En bivuaksæk skal
have tapede sømme og buer, som holder
stoffet på plads omkring hovedet, så det
ikke regner ind. Det er ikke
tilstrækkeligt, at den er lavet af et
åndende materiale. Sækken kunne dog
holde min sovepose tør, når jeg
overnattede i teltet.

Jeg havde lagt en tynd stødabsorberende
indersål i mine støvler, og var længe om
se forbindelsen mellem dette og de
alvorlige vabler, der udviklede sig
omkring hælene. Jeg havde Compeed-
plastre, men ikke tilstrækkelig erfaring i
anvendelsen. På trods af omhyggelig
rengøring af huden, og påsmeltning af
Compeedplasteret med en hårtørrer i
campingpladsens baderum, så blev det
kun siddende 1 ud af 3 gange.
Belastningen på fødderne var for stor.
Kun Leukoplast klæbede så kraftigt at




![page19.jpg](/1997/DB-1997-5/page19.jpg)
Foto: Anders Heerfordt. Rolf E. Petersen på en grat på Månch.

19




![page20.jpg](/1997/DB-1997-5/page20.jpg)
det blev siddende, men det bør ikke
bruges direkte på såret. Så såret dækkes
med Compeed eller 12 mm bred
Leukopor (”englehud”). Derover lægges
25 mm bred Leukoplast på langs af
hælen.

De daglige vandreture var op til 25 km
vandret (og op til 1200 meter lodret).
Hvis jeg en måned inden sommertræffet
havde gået nogle ture på 25 km med fuld
oppakning og våde sokker, så havde
problemet afsløret sig i god tid, og jeg
havde fået erfaring i at forbinde fødder.
En miniature radio på størrelse med en
pakke cigaretter hentede vejrmeldingen
på FM. Der var en stor vejrmelding hver
morgen og små vejrmeldinger hver time.
Den store vejrmelding var detaljeret,
indeholdt langtidsprognoser og
nulgradsgrænse. Desvære brugte
speakeren undertiden en uforståelig
dialekt i stedet for rent tysk.
Vejrmeldingerne var pålidelige en dag
frem. Efter en ekstremt dårlig
vejrmelding, der lovede tæt sne ved
middagstid, gik vi ned fra et bjerg. Solen
skinnede stadigt kl 12, og jeg fik besked
på, at nu kunne jeg godt smide min radio
væk. Men en time senere begyndte det at
sne og regne.

Jeg havde trænet før turen ved at gå op
ad bakke med en 30 kg tung rygsæk 10-
20 minutter dagligt. Det gjorde, at jeg
havde en rimelig kondi, og at jeg ikke
generedes af en relativt tung rygsæk.
Men på blød sne, hvor jeg sank ned, var
tyngden meget udmattende. Det er især
på blød sne meget vigtigt, at kropsvægt
og rygsækvægt holdes minimal.

Vi vandrede på gletscher og var godt
udrustede og havde en god teknik. Vi
trænede spalteredning, og som før må jeg
konstatere, at det er vanskeligt at få
trænet nok. Jeg tror, at de fleste af os

20

ville have haft udbytte af mere træning.
Vi nåede ikke at blive rutinerede. Det er
nemt at: forstå hovedtrækkene i
spalteredning. Det er svært at huske alle
detaljerne, når det gælder. Jeg tror, at
man før turen burde træne spalteredning
med dukker på et bord. Så kunne man
have større udbytte af senere at træne på
en gletscher.

Lejrpladsen lå i 800 meters højde, og
bjergene gik op over 4000 meter. Jeg
prøvede at tilvænne mig til højden ved at
gå op til omkring 3000 meters højde hver
dag og ved somme tider at sove i 3000
meters højde. Da jeg på den fjerde dag
gik op til 4000 meter fik jeg kortvarigt en
svag kvalme. Andre der på førstedagen
gik op til 4000 meter fik dundrende
hovedpine og stærk kvalme. Det var i
overensstemmelse med
tommelfingerreglerne om  højdesyge.
Stofskiftet kommer nemlig i uorden over
ca 3000 meter. Der ophobes vistnok
uforbrændte oxocarboxylsyrer i blodet,
hvilket fører til væskeansamling i hjernen
og omkring hjertet, hvilket igen fører til
hovedpine, kvalme, søvnforstyrrelser og
evt værre symptomer. Organismen kan
tilpasse sig hvis man ikke øger højden
med mere end 500 meter om dagen fra
3000 til 4000 meter og ikke mere end
300 meter om dagen over 4000 meter.
Organismen er ca 3 dage om at tilpasse
sig højden, symptomerne kommer efter
12-24 timer, er kraftigst på anden dagen
og væk på fjerde dagen. Tilstanden
forværres af anstrengelse, højt stofskifte,
fedtforbrænding, og vistnok af
væskemangel og mangel på elektrolytter
som natrium og især kalium. At gå 300-
600 meter ned er den simpleste
behandling, som fjerner symptomerne på
een dag.




![page21.jpg](/1997/DB-1997-5/page21.jpg)
Det blev til en enkelt bestigning af en top
over 4000 meter. Der var meget mere
sne end normalt på den tid af året, og det
meste af turen gik op ad snedækkede
grater. Der var kun enkelte steder méd
klippe og let klatring. Sneen var
temmelig stejl, måske lidt over 45
grader, et enkelt sted betænkeligt stejl.
Der var udhængende snefaner på
graterne, men det så man ikke, når man
gik der. Det kunne man kun rigtigt se
nedefra. Jeg gik ikke i tov, og brugte kun
isøkse og steigeisen. Andre gik i tov
uden at sikre, hvilket giver anledning til
tanker om faren ved at bruge tov på stejl
sne. Mange erfaringer og nogle forsøg
(vistnok udført af den schweitziske
alpeforening) viser, at hvis en person
styrter uventet, så vil han rive det øvrige
tovlag med sig, og tovet vil forhindre en
opbremsning med isøkserne. Tovet er
også farligt for personer, som ikke er
bundet ind i det, men som står i vejen for
det. En person, som ikke er i tov, kan
derimod hyppigt bremse et styrt med
isøksen, hvis han har trænet. Vi fik
desværre ikke trænet det i år. Hvis man
bruger reb på stejl sne, så bør det være
solidt forankret i sneen. På dette bjerg
havde 15 meter tov og to sneankre været
passende det ene sted hvor sneen var
særligt stejl. Desværre er det langsomt at
sikre i sne, og hvis sneen er blød er det
nærmest umuligt. Så det er ikke ufarligt
at bestige bjerge, hvilket også kunne ses
af sommerens mange ulykker.

Selvom jeg ved topbestigningen kun gik
ca 500 meter op uden vand, led jeg "af
væskemangel da jeg kom ned og jeg var
noget usikker på benene. Jeg havde
efterladt rygsækken med 4 liter vand
under bjerget. Jeg skulle have haft en
vandbeholder med halvanden liter vand
fastgjort i bæltet. Jeg kunne have brugt

min  Platypus vandpose — uden
drikkeslangen, eller en læderpose af
spansk hyrde-model. Blot jeg nemt
kunne drikke, uden at risikere at tabe
flasken.

Vi diskuterede om vandet i bækkene var
egnet til drikkebrug. Ingen blev vist
syge, men nogle kunne fortælle om
tidligere — dårlige erfaringer med
gletschervand, og vi så et advarende skilt
ved en fos 1000 meter under en
gletscher. En turdeltager havde fået
pålidelige oplysninger af en
vandforsynings-ingeniør, og — kunne
fortælle at smeltevand fra gletschere
hyppigt indeholdt nogle ubehagelige
mikroorganismer, som gav diarre. Det
kunne være alvorligt for børn og ældre.
Hvis man kogte vandet, så blev det
uskadeligt. Det var ikke nok, at vandet
blev iltet ved at løbe ned i dalen. Vand
fra  snefelter var derimod mere
uskadeligt. Små bække kommer sjældent
fra gletschere, og var derfor relativt
ufarlige.

Man kunne ikke købe egnet turproviant i
kiosker eller hos købmænd. Man kunne
købe chokolade, men det var uegnet, det
var for fedtholdigt, og det tålte hverken
varme eller fugt. Lakridskonfekt var
bedre, det tålte varme, men indpakningen
tålte ikke fugt. Det eneste ideelle var de
stænger, man kan købe i
sportsforretninger, f. eks. under navnet
”Energi Bar”. En stang indeholder ca
100 gram af kulhydratet maltodekstrose,
som optages behageligt jævnt i blodet i
modsætning til f.eks. lakridskonfekt.
Stængerne er tilsat en god blanding af
vitaminer. Indpakningen er vandfast, og
tåler både fugt og varme. En stang passer
fint ned i en jakkelomme, så man altid
kan have reserveproviant på sig.

21




![page22.jpg](/1997/DB-1997-5/page22.jpg)
Stængerne er dog 2-3 gange så dyre som
chokolade.

Min mobiltelefon virkede ikke oppe
mellem bjergene, der var åbenbart ikke
antenne master på bjergtoppene, som der
er i nogle lande.

Da vi rejste meget med dyre bjergbaner,
så ville det have været billigere med
rabatkort. Man køber en returbillet fra
Danmark til Basel, og der køber man på
et eller andet kontor et af de rabatkort,
der også dækker bjergbanerne. Jeg
tvivler på, at man kan få kortet i
Danmark.

Bagefter kan man se, at det var
uhensigtsmæssigt at ligge i lejr i 800
meters højde og bruge megen tid på at
tage op i højden, når vejret blev godt. I
stedet kunne man have indlogeret sig i en
hytte omkring 3000 meters højde,
således at man tilpassede sig til højden,
mens vejret var dårligt. Når skyerne en
gang imellem lettede, og sneen var stabil,
så kunne man lave dagsture, uden risiko
for højdesyge.

Bjerghytter har dog også ulemper. Vi
ovemattede en gang på en bjerghytte,
hvor vi alle blev anbragt i samme rum.
Der var ingen ventilation og rummet var
højisoleret. Der blev hurtigt meget varmt
på stuen, og den tynde luft blev hurtigt
brugt op, så vi lå og gispede efter vejret.
Varmen og uddunstningeme fra de
mange kroppe gav en ny betydning til
udtrykket mandehørm. Hørmen
kombineret med den uvante højde
virkede kvælende. Vinduet var lufttæt og
kunne åbnes helt, men ikke på klem.
Hver gang det blev åbnet, blev det
hurtigt lukket igen af en mand, der lå tæt
på vinduet kun iført underbukser. En
kakofoni af snorke- og gispe-lyde gjorde
natten helt uudholdelig. Matas
butikkerne sælger nogle snorkeindlæg.

22

Der burde være et snorkeindlæg til hver
person på sådan en sovesal. En af
deltagerne forsikrede, at hun hellere ville
ligge i telt i stormvejret end kvæles på en
sovesal af ti svedige mænd. Det var
virkeligt en forfærdelig nat.

Syv dage var for lidt, når det tager 3-7
dage at tilvænne sig til højden. Næste år
bør jeg have 14 dage på stedet og have
suppleret udstyret med snorkeindlæg,
Leukoplast, drikkeposer, energistænger,
kleenexer, en bedre bivuaksæk,
presenninger og vandtætte platikposer til
alt.

Foto: Anders Heerfordt
Spalteredning på Ewigscheefåld ved
Sten og Ninna




![page23.jpg](/1997/DB-1997-5/page23.jpg)




![page24.jpg](/1997/DB-1997-5/page24.jpg)
In Memoriam Per Lyhne

Natten mellem søndag den 12 og mandag den 13 oktober omkom Per Lyhne på Makalu.
Dette verdens 5 højeste og af mange betragtet som det smukkeste bjerg var målet for
Den Danske Makalu Ekspedition. Alle der har haft mulighed for at følge med i
ekspeditionens dagbog ved, at indtil denne tragiske hændelse, var Per som sædvanlig en
ihærdig og uselvisk arbejdskraft i forsøget på at opfylde det fælles mål.
Netop disse karaktertræk har altid været Per's kendetegn, og Per formåede at blive et
kendt navn i klubben i kraft af sine positive menneskelige egenskaber, og ikke i kraft af
en usædvanlig præstation
Per pralede aldrig af sine bedrifter, men fortalte altid med humor om sine oplevelser. Få
vidste at han var æresmedlem af en orienteringsklub fordi han havde løbet to maratonløb
indenfor 8 dage, - man hørte kun om de gode flasker rødvin han havde drukket imellem
løbene. Per havde en befriende evne til at kunne se komikken i næsten enhver situation
og hans historier kunne få én til at glemme selv de værste vabler og ømme fødder.
Per elskede bjergbestigning fordi han her kunne kombinere sin utrættelige energi og
nysgerrighed, med det han var bedst til, - at være sammen med andre i et godt reblag.
For os der har været i reb med Per, er det svært at forstå at han ikke er mere.

Bo & Jette

Per Lyhne blev fredag den 24. oktober bisat i Baunekirken i Herning.

24




![page25.jpg](/1997/DB-1997-5/page25.jpg)
Ludwig Gramminger er død

Verdens nok største pioner inden for bjergredning, tyskeren Ludwig Gramminger, er død
i en alder af 91 år. For de "nyere generationer” i bjergklubben siger dette navn måske
ikke så meget, men har man beskæftiget sig med den klassiske ekstremalpinisne, er man
nok stødt ind i navnet på et eller andet tidspunkt. Ludwig Gramminger var medlem af
den tyske bjergredningstjeneste siden 1925, og han var blandt de første, der forsøgte at
redde nødstedte klatrere ud af Eigers nordvæg i 1930'erne. I 1953 lykkedes det første
gang at redde en klatrer op fra denne væg ved hjælp af en særlig stålwire-anordning, som
LG havde opfundet. Især i den tid, hvor redning med helikopter ikke fandtes, var LG's
mere end 40 patenterede redningssystemer en uundværlig hjælp. Ludwig Gramminger
trak sig tilbage i 1978 efter mere end 50 års aktiv bjergredning, men glemmes ikke af de
mere end 1000 klatrere, som direkte kan takke ham for deres liv.

Rutesymboler

Erik Karlsen

At læse en klatrefører burde ikke volde de store kvaler, skulle man tro. Men ikke desto
mindre går der mange klatrere rundt, for hvem det ikke er et spørgsmål om at læse
Tutebeskrivelsen, men om at tyde den! For de symboler, der gerne skulle fremme
forståelsen, er tilsyneladende så ukendte for mange, at de lige så godt kan opgive at læse
moderne "topo-førere” — med mindre de læser dette bidrag til ende.

For at råde bod på denne åbenlyse mangel i folkeoplysningen, følger her nemlig en
oversigt over UIAA-symboler (plus evt. småvarianter) med tilhørende forklaring. Og for
at få alle med — hvilket jo er enhver lærers drøm — er forklaringen mere uddybende end
den, man normalt ser i førere — hvis man overhovedet ser nogen. Bemærk i øvrigt, at
nogle klatreførere medtager mange flere symboler, end der er gengivet her. Ofte er det
førerens egne private symboler, og at tage dem med her ville kræve det meste af dette
blad.

Vær opmærksom på, at symbolerne i en rutebeskrivelse kun med 100% sikkerhed
dækker på det tidspunkt, hvor skitsen bliver lavet. Normalt kan man forvente, at ruten
også ser således ud senere hen, men mangler der eksempelvis en bolt, kan det være
fordi, den blev fjernet, efter at beskrivelsen blev lavet.

Hvis det indtegnede slab eller overhængende vægparti ikke er der; når man skal klatre
ruten, kan det skyldes, at forfatteren har en anden opfattelse af klippens beskaffenhed
end en selv. Men det kan dog også skyldes, at man er klatret forkert!

Fortvivl dog ikke trods alle disse forbehold. Når man først er blevet vant til at læse
rTutesymboler, vil man opdage, at de for det første er en betydelig lettelse for læseren, og
at de for det andet indeholder langt flere oplysninger, end en tekst på tilsvarende plads
nogensinde vil kunne! Derfor: God fornøjelse med at lære udenad.…

(Oversigten kan dog også kopieres).

25




![page26.jpg](/1997/DB-1997-5/page26.jpg)
26

| (sr

d f

Kamin Rende, couloir Fastklemt Riss
blok
[FF Z] MTTTTTN eller FI
Horisontalt Bånd Skulder, afsats
slab
Slab, platter — Vandriller Diedre Rampe
Ø
IM PØA øser wa NULL D/
Hule, niche Tag Overhæng
Mg 00
Eb ER; o Lo Center EN
Græs Sne, is Løse sten, Træ
blokke
e Abseilpiste & God standplads
Ø Ubekvem standplads
T Abseilsted ØD Dårlig standplads (i slynger)
O Uspecificeret standplads
re fl Nøglepassage (crux)
ivuakplad:
x Borebolt God bi Placs id
Ubekvem bivuakplads
0) Almindelig bolt En
Dårlig bivuakplads (hængende)

eee Sandur
SU Sandur (tysk)

Ikke synlig rute

Eksempel på kombination af symboler:

Diedre med

riss og et over-
hæng ca. i midten
og en borebolt lige
over overhænget.




![page27.jpg](/1997/DB-1997-5/page27.jpg)
Haute Route i Romsdal

Romdal er langt mere end bare
Trollvæggen og Romsdalshormet. For
fjeldfolk som ønsker sig turer langt fra
alfarvej, har dette område på vestkysten
af Norge rigeligt af muligheder for alle
typer fjeldsport: Her findes et mylder af
alpine toppe, forbundet af lange
grattraverser fra den ene top til den
anden. Området har også skimuligheder
til langt ud på sommeren. Desuden
skjuler Romsdalsfjeldene mange stejle
brefald som kan give interessant
isklatring og brevandring sommer og
efterår.

I år kommer guidebogen som kan vejlede
gæstende fjeldfolk om muligheder og
udfordringer i Romsdalsfjeldene. Bogen
Fra top til top i Romsdal er skrevet og
udgivet af Iver Gjelstenli, og indeholder
50. udvalgte ruter. Her finder du:
vandreture, skiturer, grat  traverser,
breturer og klatreturer. Mange af turene
er lange «haute route»-traverser, og til
sammen beskrives mere end 200

fjeldtoppe. Bogen indeholder
turbeskrivelser,  faktaoplysninger om
ankomst, vanskelighedsgrad,

udstyrsbehov og kort, actionbilleder fra
de enkelte ture, kortudsnit og
sammendrag på engelsk. Tillægskapitler
om hytter og stier i Romsdalsfjeldene,
ski- og breturmuligheder i Romsdal.

Mange danske klatrere vil nikke
genkendende til ruter som Romsdalshorn
af Sydvæggen (Dansk førstebestigning
fra 1957 ved Carsten og Terkel Berg-
Sørensen). I bogen er denne
Romsdalshorets fineste — klatrerute

naturligvis med, men da som en del af
rundturtraversen over Olaskardstinden -
Hornaksla - Lillehornet (ad Sydvæggen)
-… Romsdalshorn med rapel over
Nordvæggen. De fleste (også blandt
norske klatrere) vil imidlertid være
ukendt med den spektakulære 4
kilometer lange grat traverse på
Trollvasstinden, ski- og klatretraversen
over Taskedalsfjellet, Brekkehornet og
Taskedalstinden eller traversen af
Kalskråtinden, der man må bruge alle
fjeldsportens metoder: vandring,
isklatring, brevandring, fjeldklatring og
nedfiring. Dette er bare en lille prøve af
det overflødighedshorn af fjeldsport
denne bog repræsenterer.

Fra top til top i Romsdal er på 128
sider, har 64 farvefotos, 50 kortudsnit og
et oversigtskort. Solid indbinding med
slidstærkt plastcover. (ISBN 82-91883-
00-9).
Pris: Nkr. 198,-. Bogen sendes gratis
ved skriftlig bestilling til Iver Gjelstenli,
Sivertvegen 20, N-6400 Molde, og
forhåndsbetaling på bankkonto 9650
0591394.

27




![page28.jpg](/1997/DB-1997-5/page28.jpg)
DM 1997

Christian Illum

Danmarksmesterskaberne i klatring blev
i år afholdt på Sundholm i København.
Som i fjor blev ruterne bygget af de tre
røvere fra Kardemommeby AKA Kas-
per, Jesper og Jonathan (det burde de
fleste vide) AKA Kasper, Linus og Patric
fra Sverige. Said Belhaj havde de kid-
nappet til at testklatre, og således var
grundlaget for en spændende konkurren-
ce på plads.

Ruterne var i høj grad karakteriseret af
få, men forholdsvis store greb og kun
enkelte trin; så der var lagt op til en gang
underholdende gorilla-klatring. Her må
man ikke glemme, at det er resultatet og
ikke stilen, der tæller - som Ronald Kik-
cinger så klogt udtrykte det: "The score
is all that counts." Blandt andre tog vin-
deren af herrernes konkurrence Flem-
ming Rasmussen dette motto meget bog-
staveligt - ikke at hans stil var dårlig.
Dog må det siges at begrebet risikobeto-
net sport kom til sin fulde ret, da han gik
fra 'den lille blå til den store gule' i ét
u(st/hjyrligt spring. Nok DM's vildeste
bevægelse.

Kvindernes konkurrence var spændende
til det sidste. Både Christina Guldberg
og Rikke Ishøy toppede i finalen, så der
måtte afholdes superfinale på herrernes
meget overhængende semifinalerute. Den
passede tilsyneladende Christina fint, og
hun vandt med en rimelig god margin.
Charmen ved at afholde DM på Sund-
holm er også de småskavanker, et så
stort arrangement er dømt til at have i så

28.

forholdsvis lille en hal. Manglen på ud-
syn for de tænder-klaprende tilskuere, og
den lidt for stejle opvarmningsvæg øde-
lagde dog ikke den gode stemning, hver-
ken hos publikum eller deltagere. Arran-
gørerne havde skaffet underholdning i
form af Jens Ulrik Jensen, der som kon-
ferencier formåede at lave sjov og gøre
nar, uden at nogen blev meget sårede.

Til gengæld var det som altid kedeligt for
deltagerne i isolationen, men i år var det
værre end normalt - der manglede noget.
Et eller andet var gået tabt siden -95 og -
96. Måske var det fordi trøjerne var ær-
meløse på forhånd, eller fordi man selv
kunne vælge musik. De sædvanlige
skænderier om de sædvanlige petitesser
udeblev i hvert fald. Det blev kun til en
mindre diskussion om visse klatreres
usportslige evne til at gå i split.

Hvis man ser bort fra selve konkurrencen
var årets hit den Blå Bog, hvori klatrerne
havde skrevet pæne og meget mindre
pæne ting om hinanden og udgivet det
hele i et lille blad til morskab for de fle-
ste. Næste år bliver det måske en hel lille
bog med slibrige detaljer og afslørende
billeder! - Hvem der bare havde haft et
kamera til festen!

Til sidst må det være på sin plads med en
stort tak til rutebyggere, dommere, sik-
ringsfolk og alle andre, der gav en hånd
med til endnu et vellykket DM.

Foto midtersiderne: Jacob Hertz
Christina Møller Jensen varmer op.




![page29.jpg](/1997/DB-1997-5/page29.jpg)
Resultat DM i klatring 1997 Herrer

Deltager Indledende Semifinale Finale
Flemming Rasmussen 1 1
Robin Vickery Top 3 1
Thøger Vilstrup Top 2 3
Michael Grundvald Top 4 3
Thomas Rosenberg Top 5 Å
Lars M. Knudsen Top lå 6
Martin Pedersen  . Top 8 Z
Tommy Nielsen Top 8 8
Christian [lum Top 6 9
Henrik Toft Pedersen Top 10

Rasmus Lund Jensen | Top 10 JE
Thomas Østby Nielsen Top 12

Per Juul Top 13

Per Frederiksen Top 14

Lars Lysgård Pedersen Top 15

Nicolaj Liebach Top 16

Kenny Madsen Top 17

Johannes Madsen 18

Nikolaj Zethsen 19

Bo Åxman 20

Benjamin Viberg 20

Henrik Grøndal 22

Valdemar Jensen 22

Kim Bruno Andersen 22

Jacob Clausen 25

Hannibal Nielsen 26

Martin Ditlevsen e7 EB
Martin Borchorst 28

Murat Polat

Resultat DM i klatring 1997 Damer

Deltager Indledende Semifinale Super finale
Christina Guldberg
Rikke Ishøy

Christina Møller Jensen
Tine Aarre

Heidi Gozon

Line Mogensen

Tove Sørensen

Lotte Dahl

29




![page30.jpg](/1997/DB-1997-5/page30.jpg)




![page31.jpg](/1997/DB-1997-5/page31.jpg)




![page32.jpg](/1997/DB-1997-5/page32.jpg)
Bornholm

Moses Lovstad

Nye toner

Det var til min store glæde da jeg i sidste
blad læste: "Du skriver: Vi bringer:
Sådan er det”. For sådan har det jo ikke
altid været. Efter en tid med
bortcensurering af flere seriøse indlæg,
kan det forhåbentlig nu blive op til den
enkelte om man gider læser en artikel
eller ej. Det ville ligeledes være lækkert
hvis man kunne have en fast rubrik med
hvem der har klatret hvad, hvor og
hvorfor. De har det i Bergsport, Norsk
Klatring, Climbing og de fleste andre
klatreblade. Det ville da også være fedt
hvis man kunne læse en god historie i
stedet for at høre et tilfældigt rygte hist
og her. Så kunne vi måske lære at glæde
os på andres vegne i stedet for bedrive
danske klatreres ynglingsbeskæftigelse.
Nemlig at svine hinanden til bag ryggen
ved enhver given lejlighed...

Nyt fra klippeøen

. Nej - Vi gider ikke høre
mere om fredningssager, Helligdommen
og Danmarks Naturfredningforening .
Det kan jeg godt forstå, for det gør jeg
heller ikke. Men der sker jo andet på
Bornholm end det. Der er de senere år
blevet lavet rigtig mange første
bestigninger af uhyggelig høj kvalitet. Så
føreren 50 Udvalgte ruter på Bornholm”
forslår jo lang fra. Jeg vil derfor gerne
præsentere dig for endnu et par ruter af
høj kvalitet. Der måske kan overbevise
dig om at prøve Bornholms muligheder i
den kommende sæson. Desuden ligger
der nu en liste over øens artificielle ruter

32

på RockWorks hjemmeside på nettet.
Den har en link fra DB siden.

From Here to Obscurity VI (tidligere
Al) ca. 20 m. Artificielt: Moses Løvstad
og Jakob Rømer Barfod vinteren "96.
Frit: Michael Hjorth, René Andersen og
Moses Løvstad juni "96. Ruten går midt i
mellem Tågen letter og Svær start i
Vang. Efter et par meter lige til højre for
Tågen letter går man ud gennem
overhænget til et lille riss på væggen.
Som man følger slavisk til toppen.
Bevægelsen lige ved overhænget er
cruxet.

The Art of silent Wanking A3 ca. 25
m. Henrik Bruun og Moses Løvstad
påsken "97. Efter at Mikkel Ketil havde
brugt to forsøg (med to måneders
mellemrum) og adskillige par rene
underbukser, valgte han at give sit
projekt frit. Mikkel havde fixet udstyr
halvvejs, da Henrik Bruun overtog. Han
blev dog lidt skuffet, for efter to svære
placeringer var resten kun A2. Ruten
ligger i Ekkodalens sydlige ende og er
ret markant. Se billedet. Der er fixet en
bolt bag en stor løs blok i midten af ruten
og to heads længere nede. Medbring: et
bredt udvalg af bolte og diverse hooks.

Patricia Kass VII ca. 12 m. Jens Ulrik
Jensen og Jakob Rømer Barfod
sommeren "95. Utrolig flot rute et par
meter til højre for klemblokken (i Vang)
og går lige op af væggen. Det er




![page33.jpg](/1997/DB-1997-5/page33.jpg)
sandsynligvis den bedste rute i graden på
Bornholm. Svært sikret.

Legenden VI- eller Cl+ ca. 47 m.
Martin Nissen, Mikkel Ketil og Thomas
Mortensen (VI/A0). Artificielt: Jakob
Rømer Barfod og Jonas Løvstad. Frit:
Peter Harremoés. Det tætteste man
kommer storvægsklatring i Danmark.
Førstebestigerne tilbragte en hel dag med
at rense løse sten, jord og andet kravl ud
af ruten. Desværre gror den hurtigt til da
den sjældent klatres. Hvilket er synd, da
den er i absolut særklasse og
Hammerbrudets bedste. Cruxet er risset
lige over midten. Ruten kan klatres som
en reblængde eller man kan lave
standplads ved træet i toppen. Herfra er
der to muligheder; enten lige op til
venstre VI+ eller den lette vandre tur
over hylderne til højre. Klatrer man
artificielt er to 4 camalots en fordel til
off withrisset i starten.

Foto næste spalte Dieter Staubach.:

Lina VI+ ca. 25 m. Vil jeg ikke sige så
meget om, det gør Dieter meget bedre
på sit topo, andet end at det efter min
mening wer Danmarks (Kullen
medregnet) fedeste rute.

Moses Løvstad topreber "Lina” inden
Jørstebestigningen.

Topo næste side: "Lina” af Dieter
Staubach.

33




![page34.jpg](/1997/DB-1997-5/page34.jpg)
"sdo] ID IaIøJ WOs SSL apuaSAJpur ]sau Jap

ns 1 ZeT, "uaddo] pow ssu je Wa]sÅs Ja 1ayalap
BJøg "(+9/9) uajn1 ed pajs aJsaJæAs ]saW Jop a4S
-PUu 13 apoT "U933ÆA I [ny WOjs 2 9 alføy mm 29
"Jsa1-spue you Ja nupua Jo

Pogs nu 19A18 Jo (+9/9) ULD HeJuostIoy 19 gu
np [eys auuap Je uaddo) e1y "qaBuagny BnapA
79 [9 uew Jawmwoy ofur 23 mgeu auuap je uapua
PoA "ode ua ed juex adæys oalføy uap je jouuoj
Jo uma 'ofur Sme ua je sapæspoj Jop 10Ay
1soJ-spue you F2 Bag "(+9/9) u233æA je apis
oanføy uap ed 3uæy1240 off Je anepj ye pat Hæels
”snysomeH 30 3ueA Worjow 1933 u233æA
”sølas 12 un 30 pjedwoy Ia ua8

-Zæn Prey 12 uapruelg) "uoquog ed Janone 4
-ZæA 9)sguæj 30 sangewaye ]sau op je uq

128u4;s 30 spuarg TolPa NM

"JoJo 7

"ye apfej Je uapn pe13 auuap ane auuns|

Iøq uap aneJy Je Iaysuø Wos alaneJN 30 apaDyIs
Før æep Jo JoJo 7 I als1øJ ap Heroads "Joladray 9
ap Io 30 pe1g 9 Japun 3upje uajsæu Ia ung

s

S66T mf pejsaøT sasopNy

om
uopesT BY OT
obs y

:14spn
:apføj

Sum æg

'peqnejs Jajolq :3uu3ysaqajsIøg

PJON 107%98S BUEA +9 «ØUVT,,

34





![page35.jpg](/1997/DB-1997-5/page35.jpg)
VIT -

LeeceendenN i

VD å
"Af UT m.
Kø | OFF WITH
mn fb mær
P-PLADS NV v NS SA Kg VP ind
Som, I (es v U N) Ub L
<— RR RE NE TS mr
UX pen
sms
Topo: "Legenden” af Moses Løvstad —-—— omen

35




![page36.jpg](/1997/DB-1997-5/page36.jpg)
bå
S
n
E:
k:
g
n
KS
5
do
2
=
»
BD
2
KS
SS
=
8
gg
&
=
S
>
i
Y
3
3

Foto: Moses Løvstad.





![page37.jpg](/1997/DB-1997-5/page37.jpg)
Foto: Moses Løvstad. Michael Hjorth fribestigning af »From here to øbscurity«.

37





![page38.jpg](/1997/DB-1997-5/page38.jpg)
Foto: Moses Løvstad. »The Art of silent wanking« i Ekkodalen.
38





![page39.jpg](/1997/DB-1997-5/page39.jpg)
Foto: Moses Løvstad.

Mikkel Ketil juleaftensdag 796 på »The Art of silent wanking«.
39





![page40.jpg](/1997/DB-1997-5/page40.jpg)
Dansk Bjergklubs

Jubilæumsantologi år 2001

Søren Smidt - redaktor

I 1951 blev Dansk Bjergklub stiftet. Før
den tid eksisterede der ikke noget
organiseret miljø for danskere, der var
aktive i bjergene. Da klubben i 1976
havde 25 års jubilæum blev der på
initiativ af Kaj Olesen, Niels Ole Coops
Olsen og Dolfi Rotovnik skrevet et
jubilæumsskrift med 12 forskellige
artikler, der afspejlede medlemmernes
aktiviteter i de første 25 år af klubbens
historie.

I år 2001 runder klubben igen et skarpt
hjørne. Jeg foreslog i efteråret 1996
bjergklubbens bestyrelse, at der allerede
nu tages initiativ til at indsamle materiale
til et nyt jubilæumsskrift. Det fandt
bestyrelsen var en god ide. På DBs
generalforsamling, februar 1997, blev
der afsat midler til udgivelse af en
Jubilæumsantologi.

I det følgende vi jeg ridse nogle af de
ideer op, som ligger til grund for
projektet.
Det er tanken, at antologien skal bestå af
klubmedlemmernes egne fortællinger om
deres oplevelser og ture. Der er ikke
fortrinsret for fortællinger med en
bestemt type aktiviteter som emne.
Skriftet skal afspejle et bredt udsnit af de
aktiviteter, der bedrives i DB, ligesom
hele perioden fra 1951 til 2001 skal
dækkes - dog med hovedvægten på de
sidste 25 år.

Der er, såvidt jeg kan lodde den
historiske dybde, 4 markante perioder i

40

klubbens historie: 1) Perioden fra 1951
til et sted i slutningen eller midt i
1960'erne, som vi kunne kalde
etableringsfasen. Klubben stiftes i 1951
og medlemmerne er aktive på Kullen og i
Alperne 2) Derefter følger en fase fra
slutningen af 1960'erne til slutningen af
1970'erne og begyndelsen af 80'erne,
hvor dansk alpinisme udvikler sig
markant på vej til et internationalt
niveau. På Kullen klatres mange nye
ruter. Vort eget nationale bjergområde,
Grønland, er i den tid også flittigt besøgt
af klubbens medlemmer 3) Op gennem
1980'erne udvikler klatringen sig i flere
retninger. Aktiviteten på Kullen er stadig
udgangspunktet for klubbens
medlemmer, men klatringen forandrer sig
fra at være Kullen (klassisk
klippeklatring) og  bjergbestignings-
lalpinisme-orienteret, til også at omfatte
sportsklatring og  super-alpinisme i
Himalaya. Hovedtendensen udmøntes
dog i et aktivt alpint interesseret miljø. 4)
I 1990'erne har tre markante disipliner
gjort sig gældende. Først og fremmest
har vi fået mulighed for at træne på
indendørs klatrevægge. En disiplin, der
for en stor gruppe af klubbens
medlemmer er synonym med klatring. Vi
har set en række dedikerede sports-
klatrere, der med et træningsniveau, som
ligner andre danske topatleters, har
kunnet flytte grænser indenfor dansk
sportsklatring. Endelig er 1980'ernes
alpinisme fortsat som  himalaya-
bjergbestigning, mens interessen for




![page41.jpg](/1997/DB-1997-5/page41.jpg)
Alperne er stagneret eller måske endda
formindsket.

Udenfor klubbens regie har guidede
himalayabestigninger afløst interessen
for  super-alpinisme. Første danske
bestigning af Mt. Everest, og første
danske kvindelige bestigning af Everest,
skete begge med hjælp fra bjergguider på
kommercielle ekspeditioner.

Bestigning af Big-Walls har siden
forsøget på Ingolffjeld i 1971 også været
mere eller mindre fast ingrediens i en
lille vekslende  kernes repertoire.
Ligesom bouldering og isklatring, der
dyrkes af sub-kulturelle miljøer i
klubben. Også kajakpadlere, skiløbere,
fjeldvandrere og klassiske bjergbestigere
etc. er aktive i deres egne små miljøer,
som jeg ikke kender så meget til.

Jeg håber at alle de, som har en særlig
viden eller en god historie, der knytter an
til de forskellige disipliner og perioder
vil kontakte mig.

Men hvorfor skal vi egentlig have
et jubilæumsskrift? At beskrive fortidens
oplevelser handler bl.a. om at videreføre
viden, identitet og værdier. Faktorer som
alle er lige vigtige, hvis vi skal kunne
forstå, hvem vi er, hvad det er vi
foretager os, og ikke mindst, hvordan vi
gør det. Fra tiden før 1951 er der kun få
skriftlige kilder, hvori der berettes om
bjergsport udført af danskere. Derfor
udgør perioden før 1951 et ubeskrevet
territorium i den kollektive identitets
landskab. Det bør tiden efter 1951 ikke
blive. Jeg opfatter jubilæumsantologien
som en særlig god lejlighed til at skabe
et sammenhængende billede af tiden
efter 1951 især med henblik på at lodde
udvikling og forandring. Derfor håber jeg
også, at de der var aktive langt tilbage i
tiden, og som har erindringer om
klubbens historie, vil berette om dem.

Den gode historie har lige så stor
ret som beretningen om den store bedrift.

Jeg håber selvfølgelig på, at de
grænsebrydende bedrifter, set med
danske øjne, vil blive repræsenteret.
Men jeg håber også, at de der har en
sjov historie, en tragisk historie, en
afrundet historie, et øjebliksbillede, en
tidstypisk historie, et portræt, en sær
historie, en poetisk historie, en lykkelig
historie, eller en helt almindelig historie
fra Kullen, vil deltage.

Vi begynder allerede nu indsamlingen af
artikler. Det gør vi af flere grunde. Alle
der har lyst til at fortælle, skal kunne nå
at skrive en historie. Redaktionen skal
have tid til at indsamle og redigere alle
historier igennem, og eventuelt foreslå
forbedringer. Med god tid til dead-line
håber vi, at alle der går og gemmer på en
god historie, kan nå at komme ud af
busken med den.

Har du en god historie, men tøver med at
formulere dig skriftligt, kan du kontakte
redaktionen. Vi vil være behjælpelige
med råd og dåd. Vi kan eventuelt optage
din beretning på bånd, og skrive den ud
bagefter. Overvej især den sidste
mulighed, hvis du ikke selv har lyst til at
formulere dig på skrift.

Målet er en jubilæumsantologi der både
er spændende at læse og historisk
relevant.

Redaktionsgruppen skal af praktiske
hensyn helst bestå af to personer. Hvis
du har lyst til at deltage i arbejdet, er du
velkommen til at henvende dig til mig,
især hvis du har forudsætninger af den
ene eller anden art for at redigere.
Korrekturlæsere er også meget velkomne
til at give et nap med.

41




![page42.jpg](/1997/DB-1997-5/page42.jpg)
Weekenden hvor Elvis blev født

Det startede meget godt. Vi stod til at
skulle være 8 til arbejdsweekenden men
så meldte AHH's formand, Lars Brønd-
sel fra pga. sygt barn, og to andre faldt
fra pga. manglende kommunikation.
Efter en længere materiale indkøbstur
med forplejning hos Peter Harremoés
undervejs, kørte jeg mod færgen fredag
kl 21.00. Omkring Jonstorp en time se-
nere blev jeg mødt af en snestorm der
var vinteren 95/96 værdig. Det tog mig
cirka en halv time at tilbagelægge de sid-
ste 7 km. Til hytten, ABS go home.

Nå men endelig kom jeg til hytten og
hvad blev jeg mødt af ? Stilhed !

Næsten da, for i hemsen over køkkenet
lå Anders, og han var vist lige kommet til
Cruxet i sin drøm. I den anden hems lå
Jais Agertoft, ham fik jeg hurtigt sparket
ud, det var jo fredag aften og klokken
var kun 23.00. Desuden var jeg for nyligt
komme i besiddelse af to flasker toldfri
vodka, og de skulle have ben at gå på !
Jais? kammerat, Christian, lå i sin bivuak
under en halv meter sne og havde det
egentligt meget godt der. Så Jais og jeg
sad og spyttede i hver vores dåscøl, til
Jais” røverhistorier om Christian og hans
liv som skovarbejder. Efterhånden som
historierne blev mere og mere absurde,
blev jeg overbevist om at dette måtte væ-
re Gøj ! En sagn omspunden person fra
min spejdergruppe som ikke var set i 2-3
år. Manden som var en troldmand med
en motorsav. Han blev derefter gravet
frem af snedyngerne, så vi kunne få
nogle røvere på bordet og noget vodka i
løgnhalsen. Som sagt så gjort og mange
timer, utallige røvere, et par dåseøl, an-
seelige mængder vodka og en halvt for-

42

døjet Big Mac menu i sivebrønden sene-
re, måtte vi (af sundhedsmæssige årsa-
ger) fortrække til poserne.

Lørdag morgen var den flotteste morgen
jeg nogen sinde er vågnet til på hytte-
grunden. Et tyndt snedække lå på denne
efterårs farvede skov, et tyndt hvidt røg-
slør bølgede ud af hyttens skorsten ud i
en frostklar og vindstille luft og der var
lige smagen af mavesyre i munden.
Fuglene var lige begyndt at kvidre og så
dermed hans Stihl, 55 kubik, 3.5 hk, med
13 tommers svær motorsav. Lidt beno og
glidecreme (benzin og olie) så var han
klar.

Der skulle arbejdes, bevoksningen skulle
tyndes ud og hytten shines op. Her duk-
kede Rune Klausen og Jan Bønding med
junior op. Gøj og Jais tog sig af træerne,
Jan af underskoven og Rune og junior af
hytten.

Jeg selv prøvede at male skorstenen iført
sele, ascender og et reb lagt over tagryg-
gen, men det er ikke skide let at stå med
en spand maling på et snedækket tag der
hælder 60 grader, når man ikke må bruge
stigejern. Så den blev kun malet i bun-
den. Men til gengæld blev dørene malet
indvendigt og vinduerne blev hvide ud-
vendigt.

Der kom forsatsrude i køkkenvinduet og
nye hængelåse på hele hytten og skuret.
Og så skete det, Elvis blev til. Elvis ud-
sprang af tre bagstive hoveder og er kort
fortalt en træboulder eller om man vil et
enormt fallos symbol.

Aftensmaden var ifølge programmet
sponsoret af klubben , men da Lars ikke
kunne foretage indkøbet blev det Jan, og




![page43.jpg](/1997/DB-1997-5/page43.jpg)
jeg må ærligt indrømme at selv på spej-
derture er maden bedre. Men okay man-
den er jo også gift. Det var måske lidt
urimeligt for han havde trods alt en kasse
øl og en flaske vin med og det skulle jo
også have nogle ben …Å…..

Elvis! Vi lader den stå et øjeblik.

Om søndagen fik vi skåret de fældede
træer op til brænde og bygget en gam-
melmandsild hvor det gamle bålsted lå.
Den er ikke helt færdig (skal fyldes op
med sten) så lad være med at bruge den.
Det er også her der vil blive bygget et
shelter.

Jeg vil på baggrund af ovenstående i øv-
rigt gerne se ham der siger, at ar-
bejdsweekender ikke kan være under-
holdende !

På vegne af AHH (Forsamlingen af Ano-
nyme Hytteværter og Håndværkere)
Philip Oest Møller

43




![page44.jpg](/1997/DB-1997-5/page44.jpg)
Kryds & Tværs svar

Her kommer så svarene til den Kryds & Tværs, der har kørt i bladet de sidste par numre.
Svarene var aktuelle da kryds & tværs”en blev lavet og er ikke til diskussion!

Vi har ikke fået mange svar på Kryds & Tværs”en men har udtrukket to vindere som
hver modtager et stk. gavekort til en Friend.

Vinderne er Christian Illum og Søren Smidt.

Horisontalt

2. Svar: Nike

Ruten Just Do It (F8c+/5.14c) blev etableret i '92 af Jibé Tribout på den meget
karakteristiske Monkey Face.

3. Svar: Lene G.

Spørgsmålet hentyder til Lene Gammelgaards sponsor. Da hun nåede toppen af Mt.
Everest havde hun medbragt en Netto-plastpose til brug for sponsorbillederne.

4. Svar: Reiten

Nordmanden Pål Reiten vandt det Nordiske Mesterskab i "96, som jo blev afholdt i
Skælskør.

5. Svar: Chevieux

Den unge schweizer Elie Chevieux var den første af en meget lille gruppe klatrere, der
har onsighted F8b+. Han er også et kendt navn i World Cup sammenhæng, hvor han altid
er en sikker finaledeltager.

8. Svar: Royal

Royal Robbins var en af de helt dominerende klatrere i Yosemites "gyldne æra” i
50”erne og 60”erne. Han har et utal af 1. og 2. bestigninger på El Capitan og Half Dome
bag sig, bl.a. havde han enten lavet 1. eller 2. bestigningen af de første 7 ruter på El Cap.
10. Svar: Ghersen

Alain Ghersen er ikke blot stenhård til at bouldre, han har også lavet svære alperuter,
artificielle ruter i Verdon, og hård sportsklatring. Han og Jacky Godoffe var i flere år de
eneste der havde lavet samtlige problemer i Fontainebleu, siden kryds & tværsen blev
lavet er der dog blevet lavet flere urepeterede problemer.

12. Svar: Klemknude

En Bachmann er det vi i Skandinavien kalder en karabinerklemknude, dvs. en
vikingknude bundet omkring ryggen af en karabin.

13. Svar: Moffat

Jerry Moffat har været en del af den absolutte klatreelite i mange år, men har holdt
utallige pauser pga. fingerskader og bil-/motorcykelulykker. Sidste års comeback fejrede
han med nogle uhyre svære førstebestigninger på gritstone - de fleste med dødspotentiale
- hvoraf The Renegade Master (Moffats tilnavn) er den sværeste.

44




![page45.jpg](/1997/DB-1997-5/page45.jpg)
15. Svar: Huber

Alex Huber friklatrede i "95 Salathe Wall i Yosemite, men inden da havde han etableret
Om (F9a), La Rambla (F8c+), Weisse Rose (F8c+) , Resistance (F8c) + flere andre.
Hans position er dog ved at blive truet af Chris Sharma, som alene siden juni 97 har
etableret 4 ruter sværere end F8c!

Vertikalt

1. Svar: Wielecki

Wielecki blev den 4. som har klatret alle 14 8000”er efter Messner, Kukuzcka, og
Lorethan. Siden da har også Carlos Carsolio gjort dem bedriften efter.

6. Svar: Terray

Lionel Terray. og Louis Lachenal blev betragtet som et af 50”ernes stærkeste makkerpar,
og klatrede da også sammen på Annapurna expeditionen i 1951. Expeditionslederen
Herzog skriver i sin beskrivelse, at "Terray var som et menneskeligt lokomotiv”.

7. Svar: Greve

Normalvejen (Abruzzi Ridge) på K2 blev opkaldt efter lederen af en stor
rekognocerings-expedition, Greven af Abruzzi.

9. Svar: Phantasy Ridge

Den umådeligt uindbydende og afskrækkende nordøstgrat af Mt. Everest bliver kaldt
The Phantasy Ridge, og har til dato set et fåtal af bestigninger (mindre end tre).

11. Svar: Chouca

Chouca, som ligger i Buoux, var den første til at blive graderet F8b i verden. Den blev
dog nedgraderet mange år senere, da man fandt en ny og smartere sekvens til at klatre
den.

14. Svar: Marc

Den engelske power-rute Revelations blev 2. besteget af en ung franskmand, som efter
at have klatret ruten hviler sig lidt, hvorefter han binder sig ud og soloer ruten!
Beklageligvis har der indsneget sig en fejl, idet svaret selvfølgelig skulle have været
Antoine (LeMenestrel) og ikke hans ældre bror Marc (også LeMenestrel). Beklager!

16. Svar: Pumori

Himalaya-toppen i nærheden af Everest, Pumori blev forsøgt besteget af et dansk hold
med bl.a. Rene Andersen og Peter Harremoés i 1995.

17. Svar: Isskrue

En snarg er en speciel form for isskrue, som skal slås ind i isen og skrues ud igen.

18. Svar: Heinrich

Østrigeren Heinrich Harrer lavede 1.bestigningen af Eigers nordvæg, og drog på et
senere tidspunkt i sit liv på pilgrimsfærd til Tibet, hvor han blev i 7 år. Senere på året får
vi fornøjelsen (?) af at se Brad Pitt i rollen som Harrer i filmatiseringen af "Seven years
in Tibet”.

Valdemar Jensen

45





![page46.jpg](/1997/DB-1997-5/page46.jpg)
UIAA's sikkerhedskommision

MAN

KRUS

Jeg vil her skrive lidt om et emne jeg ved meget lidt om. Jeg er for nyligt blevet valgt ind
i UIAA's sikkerhedskommision, men jeg har endnu ikke været til nogen møder.
Sikkerhedkommisionens primære arbejdsområde er fastlæggelse af standarder for test af
udstyr. Kommisionen har diverse udvalg der laver oplæg til det årlige 4-dages møde.
Visse lande f.eks. Tyskland bruger mange resurser på sikkerhedområdet, og det præger
arbejdet.
Sikkerhedskommisionen er et udvalg valgt af UIAA's bestyrelse. Formanden (Pit Schu-
bert) får sine rejseudgifter betalt af ULAA mens de øvrige 12 nationale delegerede får de-
res udgifter betalt af den klub eller det forbund de repræsenterer. Det er med andre ord
en struktur der ligesom Dansk Bjergklub bygger på frivilligt arbejde med de fordele og
ulemper det giver. Producenter af klatreudstyr ses som samarbejdspartnere og ikke mod-
standere, så de har også plads i kommissionen, men har kun stemmeret i spørgsmål der
vedrører deres egne produkter.
Når en producent vil have noget udstyr UIAA-godkendt, sender producenten et antal ek-
semplarer af udstyret til et af UIAA godkendt testinstitut (i Danmark kunne det være
teknologisk institut). Testinstituttet laver en testrapport, som bliver sendt retur til produ-
centen. Hvis rapporten er negativ kan producenten forbedre produktet og få udstyret te-
stet igen. Hvis rapporten er positiv sender producenten rapporten til sin nationale delege-
rede. Straks bliver der nedsat et godkendelsesudvalg bestående af den nationale delege-
rede, formanden og en jurist. Disse 3 tager den endelige afgørelse om hvorvidt det skal
være tilladt producenten at anvende UIAA's logo på deres udstyr.
Lige nu er sikkerhedkommisionen ved at færdiggøre en total revision at standarderne.
Herved skulle UIAA- og CE-godkendelse komme til at svare mere til hinanden — dog
således en UIAA-godkendelse er bedre for klatreren i den forstand, at UIAA's krav bli-
ver lidt skrappere end EU's.
Jeg vil naturligvis regelmæssigt skrive i bladet om kommissionens arbejde, men jeg har
endnu ikke besluttet mig for hvor meget arbejde jeg selv vil legge i kommissionen. Der
er nogle punkter hvor jeg mener at UIAA's standarder kunne forbedres til fordel for klat-
rene, og på nogle punkter mener jeg standarderne er direkte inkonsekvente. Hvis der er
nogen af jer der har kommentarer eller forslag til den måde klatreudstyr bliver testet på
er jeg meget interesseret i at høre dem.

Peter Harremoés

46




![page47.jpg](/1997/DB-1997-5/page47.jpg)
UIAA medical commission's årsmøde og bjergmedicinsk
kongress i Interlaken august 1997

Henrik Jessen Hansen.

Med støtte fra klubben deltog jeg i dette års møde over 3 dage i Interlaken Schweiz. Jeg
har nu igennem 10 år været medlem af UIAA Medical Commission og som sædvanligt
var mødet givtigt og inspirende.

Hovedtema i år var bjergmedicinsk uddannelse af læger og dermed indirekte bjergguider
og andre undervisere og ansvarshavende indenfor sporten. Denne foregår i samarbejde
med IKAR, der er sammenslutningen af læger i redningstjensterne (primært Alpelande,
Spanien og Nordamerika, men fx Norge er også med). I fortsættelse heraf diskuterede
man også førstehjælpskasser til klatrere, guider og bjerghytter. Der er her nogle
divergenser med mit forslag (sé sidste nummer) uden at jeg dog vil ændre mine
rekommandationer. Der er en stor angst for stærkere medicin (fx temgesic) og det at lade
ikke uddannede have sådant på sig, og der udviklede sig også en længere og principiel
diskussion om der fx må være sovepiller i en hyttes apotek. På den anden side foreslås fx
spasmeløsende og hostestillende medicin som dårligt er indregistreret i Danmark, eller
som jeg ikke kan forestille mig nogen slæbe rundt med. Med de grundlæggende
principper er ikke vidt forskellige.

Der foregår aktuelt i Europa bjergmedicinsk lægeuddannelse i Schweiz, Østrig,
Tyskland, England, to steder i Italien og tre steder i Frankrig. I fx Holland og Danmark
(ved undertegnede) er forskellige korterevarende kurser mere af oplysende karakter. På
mødet blev man enige om normer for kurserne og foreslog en model med 3 kurser af
hver en uges varighed. Det er først og fremmest et grundkursus på 50 timer og to
overbygninger alt efter interesse (ekspedition/wilderness og ski/vinter/”masse turisme”).
Sådanne kurser må selvfølgelig bære præg af de deltagende lægers forudsætninger ikke
bare medicinsk, men også gennem en del praktiske øvelser. I Schweiz deltager alt fra
læger som også er bjergguider og fx redder folk ud fra Eiger's nordvæg og så til
praktiserende læger, der aldrig har klatret, men nu har fået praksis i et bjergrigt område.
Med hensyn til uddannelsen af instruktører kan vi fuldt ud være med og vores niveau er
stort set på guide niveau, bortset fra at de har mange flere praktiske øvelser.

Der blev også nedsat en arbejdsgruppe som skal se på medicinske aspekter af sports og
konkurrenceklatring, og de skal fremlægge deres arbejde på næste møde i Amsterdam
november 1998. Aktuelt er det eneste fastlagte at vi følger IOC's (den internationale
olympiske komite) dopingregler.

En anden arbejdsgruppe ser på spørgsmål om gravide og børn i bjergomgivelser/højde.
Det er egentligt en område vi ved utroligt lidt om og det vi ved er ikke ordentligt
videnskabeligt underbygget. Tankerne går på: at børn kan dårligere udtrykke symptomer
og kræver særlig forældre/voksen opmærksomhed, at børn går og leger uhensigtsmæssigt
idet de ikke tager det stille og roligt, at man skal være meget opmærksomme på
væskeunderskud og dermed øget sygdomsrisiko og nedsat præstationseevne, at de er
mere følsomme for solstik og forfrysninger og at de har en øget risiko for forkølelse,
hals- og mellemøre-betændelse.

47




![page48.jpg](/1997/DB-1997-5/page48.jpg)
JULE KURSUS

Bjergklubbens traditionelle hyggelige julefrokost bliver beklageligvis aflyst i år.
I stedet vil vi i tidens ånd afholde et julekursus lørdag d. 13 december i klubhytten på
Kullen.

Formål:

At give klubbens nye medlemmer mulighed for at blive fortrolige med at deltage i Dansk
Bjergklubs kurser, samt at give de gamle garvede mulighed for at (gen)opleve hvordan
det føles at være kursist.

Forudsætninger:

Deltagerne skal kunne føre 1. grad sikkert og rutineret eller følge med som andenmand
på 8. grad.

Deltagelse sker på eget ansvar, deltagere under 18 år skal medbringe en underskrevet
tilladelse fra forældre eller værge.

Program:

19.07 (ca.) Introduktion ved kursuslederen samt uddeling af kursusmateriale.

19.19 Indholdet gennemtygges og nedsvælges i fællesskab.

21.08 Kursisterne fortæller hver en lille historie på 5 min. med dem selv i en af
rollerne og bjergbestigning som tema. De øvrige kursister skal så gætte om
det er løgn og latin eller den pure sandhed. Mød velforberedt så du ikke
bliver gennemskuet.

23.25 Der vil være præmier til den mest skarpsindige kursist og for den bedste
historie. Fortælleren af den kedeligste historie dumper, men får en særlig
trøstpræmie.

23.41 Der vil blive arrangeret en studietur til Arild havn.

03.29 Afsluttende evaluering af kursets forløb.

Pris:%

50 kr. til dækning af kursusmaterialer. Kursister bedes selv supplerer med materialer i
form af tallerken, bestik og glas. Kurset er desværre ikke tilskudsberettiget.

Tilmelding:

Skriftligt til kursusleder : Rune Klausen, Hjortekærsvej 169, 2800 Lyngby senest onsdag
d. 10.12. Telefonisk onsdag d. 10.12. mellem kl. 17-21 på tlf. 45 88 60 80.

+ Transporten er ikke inkluderet i prisen

48




![page49.jpg](/1997/DB-1997-5/page49.jpg)
Grønland 1998

Fællestur til Tasermiut-fjorden

Dette område i Sydgrønland har nogle af verdens flotteste og højeste klippevægge, bla.
Ketilfjeld. Her kommer klatrere fra hele verden, men stort set ingen danskere !

Der har dog været et godt forsøg på Ketil-væggen. Men området byder på meget mere
end de lodrette vægge. Der er gode muligheder for topbestigninger, bræ-ture,
indlandsisen (evt. på ski), vandring, kano, kajak, fiskeri og meget mere.

Vi er nogle der kunne tænke os at tage derop ca. 3 uger, ultimo juli 98 og synes det
kunne være hyggeligt og billigere, hvis vi blev en flok fra klubben. Altså som et uofficielt
træf/fællestur, hvor alene transporten arrangeres sammen. Det vil sige folk må kunne
klare sig selv, men hvis vi bliver nok, vil der jo være gode muligheder for at bytte klatre
makkere til forskellige projekter.

Vi kan lægge Basecamp ved Klosterruinen, et beskyttet sted hvor man godt kan have
familien med.

Prisen ved vi ikke helt endnu, da den bl.a. afhænger af hvor mange vi bliver, og om vi
bruger båd eller helikopter ind i fjorden fra Nanortalik. Men vi regner med det bliver
under 10.000,- kr.

Henvend dig til undertegnede eller Torben Redder, hvis du er interesseret.

Peter Fast Nielsen, Svalevej 8, 8210 Århus, tlf. 8615 5525.

Isklatrekursus i uge 7

Der er også i år isklatrekursus. Det nærmere sted vides på nuværende tidspunkt ikke,
men det forventes at blive afholdt i Norge eller i Østrig.

Alle medlemmer af Dansk Bjergklub som har gennemført klubbens grundkursus i
klippeklatring på Kullen, eller har tilsvarende erfaring, kan deltage på kursuset.

Der kræves dog lidt specielt udstyr for at få det fulde udbytte, nemlig:

Stive støvler, steigeisen og to korte klatreøkser.

Pris: 2800 kr. Dette er et a konto beløb som kan reguleres op eller ned. Det dækker
transport, ophold og mad. Man kan efter gældende regler søge om tilskud på 300 kr til
kursusset.

Tilmelding sker senes 9/1-98 til:

Kursussekretær Tina Feldstein, Rønne Alle 1 st.tv, 2860 Søborg, Tel: 31564171

Ved tilmelding skal der oplyses om: Navn, adresse, telefonnummer, evt. bil (antal
pladser) og en kort omtale af bjergerfaring.

Kursusleder: Mads Granlien, Lersø Parkalle 51 st.tv 2100 København Ø, Tlf. 20820137.

49




![page50.jpg](/1997/DB-1997-5/page50.jpg)
Redningsweekend

kursus og repetition

Selv hvis vi er forsigtige kan ulykker ikke helt undgås, men hvis det skulle ske, er der
godt at være forberedt. På grund af det sene tilmeldings tidspunkt i efteråret var der kun
ganske få deltagere. Her har du chancen igen: hvad enten det er nyt for dig, eller du sy-
nes det er lidt for lang tid siden at du har trænet det sidst. Der er mulighed for at få en
instruktør, hvis man ikke har været på redningskursus før. Samtidig vil de der har prøvet
det før, have mulighed for at repetere sammen med ligesindede.

Forudsætninger:

For at deltage kræves at man har gennemført et 12 timers førstehjælpskursus og at man
sikkert og rutineret kan klatre på ruter af op til 4. grad.

Program for kursus:

Onsdag 18/3 kl. 1900: Forberedelsesaften på klatrevæggen på Sundholm.

Lørdag 21/3 kl. 930: Vi mødes Kullagårdens parkeringsplads, hvorefter holdene bestå-
ende af en instruktør og 2 kursister gennemgår og træner pensum. Om aftenen er der
fællesspisning og foredrag ved Henrik Jessen Hansen om hans nødhospital på Everest
foråret 1996.

Søndag 22/3: I bliver involveret i diverse simulerede ulykker på klipperne, hvor jeres ev-
ner som bjergreddere vil komme på prøve.

Program for repetition:

Lørdag 21/3 kl. 930: Vi mødes Kullagårdens parkeringsplads hvor vi deler hold. Holde-
ne repeterer diverse redningsøvelser. Herunder gennemgås kursusmaterialet. Om aftenen
er der fællesspisning og foredrag ved Henrik Jessen Hansen om hans nødhospital på
Everest foråret 1996.

Søndag 22/3: I bliver involveret i diverse simulerede ulykker på klipperne, hvor jeres ev-
ner som bjergreddere vil komme på prøve.

Pris:

Kursus: 300 kroner.

Repetition: 100 kroner.

Tilmelding:

Sker skriftlig til Tina Feldstein, Rønne Allé 1, st.tv., 2860 Søborg.

Tilmeldingen skal indeholde oplysninger om navn, adresse, telefonnummer, medlems-
nummer, samt om man vil på kursus eller repetition. Tilmeldingsfristen er mandag 2/3.

Nærmere oplysninger, kursusmateriale og girokort til indbetaling af kursusafgiften vil
blive udsendt til de tilmeldte senest 2/3. Yderligere oplysninger kan fås ved at kontakte
undertegnede:

Peter Harremoés. Tlf. 3956 4171.

50




![page51.jpg](/1997/DB-1997-5/page51.jpg)
Artificiel klatre kursus

Er du en af dem, der tror, at klatrevægge er det eneste sted at tilbringe vinteren, eller er
du træt af at få frosset fingerene af på Kullen forår og efterår? Så er dette kursus lige dig.
Artificiel kurset henvender sig både til dem, der har big wall drømme og til dem, der vil
lære lidt "tricks" til længere frie ruter (12 reblængder 6b var måske alligevel for
svært.…). På kurset vil du kunne lære de mest basale ting omkring artificiel klatring. Du
vil bla. lære hvordan du bruger stiger, tester sikringer, klatrer op af reb, samt slår bolte i.

Forudsætninger:

For at deltage på artificiel kurset kræves det, at du er rutineret i det, man lærer på begyn-
der-klippekurset samt kan føre 4. grad sikkert. Med rutineret menes at du har klatret
selvstændigt en tid og har styr på det med standpladser, placering af sikringer, håndtering
af reb osv,

Program:

Onsdag den 21. januar kl. 18.30 - 22.00 : Forberedelses aften på Københavns Klatre-
klubs klatrevæg på Sundholm. På denne aften skal vi øve os på nogle af de artificielle
teknikker. Aftenen er obligatorisk.

Lørdag den 24. januar kl 9.30: Vi mødes på Kullagårdens P-plads, hvor der vil være en
kort introduktion. Derefter vi går i gang med klatringen.

Søndag den 25 januar: Klatringen fortsætter. Vi slutter på Kullagårdens P-plads kl
16.00.

Tilmelding:

Tilmelding sker skriftligt til Tina Feldstein, Rønne Allé 1, st.tv., 2860. Søborg.
Tilmeldingen skal indeholde: En beskrivelse af din klatreerfaring, navn, adresse, telefon-
nummer samt medlemsnummer. Har du en bil du kan tage med, skal det også stå på til-
meldingen. Tilmeldingen skal være fremme senest fredag den 2. januar.

Kursus pris: 200 kr.

Når du har tilmeldt dig, vil du kort efter den 2. januar modtage et girokort, et deltager-
brev samt kursusmateriale. Tilmeldingen er først gældende når du har betalt girokortet.
Yderligere oplysninger kan fås ved at kontakte kursuslederen.

Kursusleder Henrik Bruun Tlf. nr.: 31 38 18 96

51




![page52.jpg](/1997/DB-1997-5/page52.jpg)
Førstehjælpskursus

Klubben arrangerer traditionen tro 12 timers førstehjælpskursus i samarbejde med Dansk
Røde Kors. Kurset vil være af 3x4 timers varighed. Kurset henvender sig til alle som fø-
ler at de kan have gavn af at kunne den basale livreddende førstehjælp - herunder kun-
stigt åndedræt og hjertemassage.

Kurset vil indeholde:

Kunstigt åndedræt. Hjertemassage.
Chokbehandling. Nedkøling og forfrysninger.
Almindelig førstehjælp. Forbindinger.

Psykiske førstehjælp. Praktiske øvelser på dukker.
Tid og sted:

Mandag 12/1 kl. 1900-2300

Onsdag 14/1 kl. 1900-2300

Mandag 19/1 kl. 1900-2300

Alle dage i Løvstræde 8, opg. A 3. Sal.

Tilmelding:

Sker skriftligt til Tina Feldstein, Rønne Allé 1, st. tv., 2860 Søborg.

Tilmeldingen skal indeholde navn, adresse, telefonnummer og medlemsnummer.
Tilmeldingsfristen er 23/12, hvorefter girokort vil blive fremsendt. Prisen er 375 kroner.

Repetitionskursus:

I lighed med sidste år afholder Bjergklubben i samarbejde med Dansk Røde Kors et re-
petitionskursus for folk, der tidligere har været på førstehjælpskursus. I forbindelse med
instruktøruddannelsen anser vi et førstehjælpskursus for at være gyldigt i 3 år. Rødekors
anbefaler at man er på repetitionskursus 1 gang om året.

"Tid og sted:
Mandag 28/1 kl. 1900-2300 i Løvstræde 8, opg. A 3. Sal.

Tilmelding:

Sker skriftligt til Tina Feldstein, Rønne Allé 1, st. tv., 2860 Søborg. Tilmeldingen skal
indeholde navn, adresse, telefonnummer og medlemsnummer. Tilmeldingsfristen er 9/1,
hvorefter girokort vil blive fremsendt. Prisen er 50 kroner.

52




![page53.jpg](/1997/DB-1997-5/page53.jpg)
Udvidet førstehjælp og
bjergmedicin

Kursus i udvidet førstehjælp og bjergmedicin for klatreinstruktøraspiranter og andre
interesserede i klubben ved 1. reservelæge Henrik Jessen Hansen afholdes i år 2 gange
hvis der er tilstrækkelig med tilmeldte. Kurset løber over to hele dage i en weekend.

For at kunne deltage skal man minimum have gennemført Røde Kors 12 timers
førstehjælpskursus indenfor de sidste par år eller have lignende kendskaber, da det ikke
er et grundkursus. Ligeledes skal man have klatreerfaring svarende til at kunne føre 4”
grad sikkert.

Emnerne i kurset er:

e En kort genopfriskning af førstehjælp. Hjerte og respirationstop. Behandling af chok.
Basal anatomi og fysiologi.

Erkendte sygdomme og sport/friluftsliv.

Planlægning af den medicinske side af en klatre-/bjergtur og ved kursusaktivitet.
Behandling i felten af større ulykker.

Psykiske reaktioner ved ulykker med fokus på de akutte psykiske reaktioner. Ved
psykolog.

Mindre skader, forstuvninger, sår og infektioner.

Bjergmedicin, højde og kulde.

Organisering af redningsaktioner inkl. øvelse. Redningstjenester i Norden og Alperne.
Led, forebyggelse og behandling. Forbinding og tapening. Førstehjælpskassen. Ved
fysioterapeut.

e Tentamen.

Vi stiler imod at kursus afholdes (der tages forbehold for datoer, da alle undervisere
endnu ikke er taget i ed, men der vil være klarhed senest 1/12.97):

17-18/1 1998 i Løvstræde, København og 14-15/3 1998 i Århus

Hvis et eller begge kurser ikke bliver fuldt tegnet, vil kun det mest populære blive
afholdt.

Alle skal medbringe frokost, drikkevarer, førstehjælpskasse og en rulle sportstape.
Deltagerpris er 200,- kr., som indbefatter kursusomkostninger samt bogen:
Mountaineering First Aid.

Spørgsmål om kurset til Henrik Jessen Hansen 4587 4554.
Tilmelding skriftligt og senest 1.1.98 til Tina Feldstein, Rønne Allé 1 st.tv. 2860 Søborg.
Tilmelding skal indeholde navn, medlemsnummer, adresse, telefonnummer og ved
tilmeldingen skal du også angive, hvilke af de to kurser du foretrækker, hvornår du sidst
har haft førstehjælpskursus, instruktør erfaring, samt om du vil deltage, hvis kurset ikke
bliver afholdt i din foretrukne by.
Betaling på Dansk Bjergklub's giro: 907 9858. Angiv navn og medlemsnummer og mærk
kuponen bjergmedicinkursus København/Århus.

53




![page54.jpg](/1997/DB-1997-5/page54.jpg)
Løst & fast

Sælges:

Klatresko La Sportiva KENDO, str. 42.
Nypris kr. 600. Sælges for kr. 300.
Kun brugt få gange.

Henvendelse: Morten Hønnerup
Nøjsomhedsvej 2, 2.th

2100 København Ø

Tlf. 35 26 28 61

Sælges:

North Face Kichatna Jackett, orange/sort
med mange detaljer. Købt for lille juli 97
for 3095,- kr. Sælges for 1800,- kr.
garantibevis medfølger.

Jørgen Pedersen tlf. 3181 6396.

Sælges:
Asolo Supersoft str. 6, pris 600,- kr.
Lise tlf. 2125 6165.

Kom til orienteringsløb !

Motion for hjerne og hjerte.

I nattens mulm og mørke, løber vi 4-8
km. alt efter lyst og evne. Vi mødes kl.
19.00, tegner banen ind på kortet, løber,
bader og nyder bagefter værtens
kulinariske specialiteter. Alt på sammen-
skudsbasis.

Tilmelding onsdag aften før løbet.

Fredag den 9. januar hos Hanne og Finn

Fleron, Geelsdalen 10, 2830 Virum, tlf.
4585 8366.

54

Fredag den 6. februar hos Kirsten og Ole
Jensen, Klokkestigen 7, 3550 Slangerup,
tlf. 4818 1607.

Fredag den 6. marts hos Lise Harreby,
Traneholmen 8, 3460 Birkerød, tlf. 4281
8180.

Sælges:

Randonée ski:  Dynastar Vertical
Extreme 1,95 cm - kun lidt brugte.
Bindingerne er Emmery Altitude Plus -
blandt de sikreste på markedet med
udløser-mekanisme både i for- og
bagbinding. Desuden medfølger
teleskopstave, huder og knive - alt i tip
top stand. Samlet pris: 2.500,- kr. Henv.:
Finn Hjerrild. Tlf.: Aften: 86 13 57 57.
Dag: 87 39 13 15

Artificiel weekend:

Her er muligheden for at få luftet dine
stiger og  daisyer. Det er også
muligheden for at finde en makker til at
genopfriske det indlærte fra artificiel
kurset for to år siden.

Men for at ingen skal være i tvivl: Dette
er ikke et kursus, men et dybt useriøst
træf.

Sted: Kullen. Tid: 7-8 februar.

Har du bilplads eller mangler du en, så
ring til Philip Oest Møller tlf. 3583 9287.

Sælges:
Rock exotica soloaid 400,-
Kong GR-280 isøkse 450,-




![page55.jpg](/1997/DB-1997-5/page55.jpg)
Lowe Northwind bukser. Sort. Str. L.
500,-

Diverse slagbolte/pitons pr. stk. 20,-
HB Quadcam friends 0 og 00 pr. stk.
200,-

HB stichtbremse med fjeder 30,-
Norrøna Anojakke 500,-

Asolo extreme telemarkstøvler 1400,-
Ekspeditionspulk størrelse stor 1200,-
Moses Løvstad. Tlf: 40411976.

Afmelding fra kurser:
Bestyrelsen ser sig desværre nødt til at
indfører en skærpet politik med hensyn
til afmelding og udeblivelse fra kurser,
pga. et stigende antal tilmeldinger uden
betaling eller fremmøde.

For fremtiden vil der ikke refunderes
penge ved for sen eller manglende
afmelding fra et kursus. Ligeledes vil en
person der afmelder sig for sent eller
ikke møder op, blive nedprioriteret til
næste kursus.

Endvidere vil tilmelding til
begynderklatrekurser i fremtiden blive
prioriteret efter medlemsnummer og ikke
som pt. efter "først til mølle” princippet.

Kullen ruter:

I forbindelse med den nye Kullen guide
som udkommer ultimo marts 1998 er
Kullenguide redaktionen interesseret i
oplysninger om ændringer på
eksisterende ruter på Kullen i forhold til
den gamle guide.

Det er især oplysninger om ruternes
tilstand og forkerte graderinger samt
andre relevante fejl.

Kommentarer kan sendes til:

Ask Winter, Holger Danskesvej 61 3.
Th, 2000 F.

Isklatretræf:

Bjergklubben har fået en invitation til
The International Ice-fall meeting den 9-
11 januar1998 i Ecrins, Frankrig.

Dette træf er siden starten i 1991 blevet
er tilløbsstykke for isklatrere verden
over.

Vi har kun ved deadline fået en pre-
invitation, så hvis du er interesseret i at
deltage og vil vide mere om priser og
arrangementet, kan du kontakte Jan
Bønding som vil modtage den endelige
invitation og priser.

Alpintræf:

Bjergklubben har fra FFME "Federation
Francaise de la Montagne et 1”Escalade”
fået en invitation til The International
Alpinism Winter meeting den 6-21
februar 1998 i Chamonix, Frankrig.
Prisen er 5000 F. hvilket inkluderer alle
udgifter fra Généve lufthavn og tilbage,
inklusiv mad, ophold, hytter, lifter og
anden transport.

Vil du vide mere om arrangementet, kan
du kontakte Jan Bønding.

Sælges:

Black Diamond Super Genius - den
perfekte klatrerygsæk. Ring for nærmere
beskrivelse! 1000,- kr.

MSR Rapidfire  gasbrænder;  nyud-
skiftede reservedele. 300,- kr.

Asolo AFS 103 plasticstøvler str. 8 (40-
41 i alm. sko); brugt 2 uger. 800,- kr.
Lowe Cragbag; Sportstaske/rygsæk med
stor lynlåsåbning og aftageligt rebtæppe.
500,- kr.

Henvendelse til Valdemar Jensen

Tlf.: 32 9591 87

55




![page56.jpg](/1997/DB-1997-5/page56.jpg)
Redaktionelt:

Vi er glade for at så mange har taget de
nye toner” bogstaveligt, som den
opmærksomme læser allerede vil have
bemærket, så er dette nummer af bladet
det største til dato. Redaktionen håber at
det er en tendens der vil fortsætte og at
Erik Valdemar og Brians store indsats
med at skaffe materiale til bladet viser
sig at have båret frugt.

Der er desværre en hage ved et større
blad og voksende sideantal. Det er et
større behov for at deadline bliver
overholdt, hvilket vi har talt om før, men
nu er det alvor.

Vi vil fremover henstille til alle og især
bestyrelserne om at aflevere materiale til
bladet så tidligt som muligt og ikke efter
deadline.

Der vil fremover stadig være mulighed
for at overskride deadline, hvis der er
truffet specifik aftale herom.

ADVARSEL!
Den viste sikringsplade Gi-Gi fremstillet
af Kong Bonaiti (tilsyneladende også af
Edelrid) er livsfarlig at anvende, hvis
anvisningerne i den medfølgende
vejledning følges. For over et år siden
påtalte jeg det til en forhandler i
Frankrig, men den sælges stadig med den
samme forkerte vejledning.
Hvis du har en Gi-Gi, kan du blot
kontakte mig, så vil jeg gerne forklare
problemerne.

Torben Redder

Opfordring:

På aftener uden annoncerede aktiviteter i
klublokaleme vil det være meget
velkomment om I medbragte billeder og
fortalte om et spændende sted eller en

56

oplevelse I har haft. Det behøver ikke at
være noget helt specielt, også mindre
oplevelser kan være til glæde for andre.

Qatanngut-gruppen:
Dansk-grønlandsk venskabsforening,
arrangerer i august 1998 en vandretur til
et af Sydgrønlands frodigste og mest
alpine områder, Tasermitfjorden nær
Nanortalik.

Derefter sejlads med ekspeditionskutter
til varme kilder, Indlandsisen m.m. inden
vi sejler til Narsarssuaq og flyver hjem.
Pris kr. 14.300. Henvendelse til Thorkild
Jacobsen, 7443 7313 eller 2048 2906.
Det skal pointeres, at Qatanngut-gruppen
arbejder på ikke-kommerciel basis.

Med venlig hilsen Thorkild Jacobsen





![page57.jpg](/1997/DB-1997-5/page57.jpg)
Program Dansk Bjergklub

Lørdag den Kullen ved hytten Jule kursus:
13. december | Klokken 19.07 Bjergklubbens traditionelle hyggelige jule-
frokost bliver beklageligvis aflyst i år.
I stedet vil vi i tidens ånd afholde et julekursus
lørdag d. 13 december i klubhytten på Kullen.
Se mere side 48.
Torsdag den | Løvstræde 8A Generalforsamling:
5. februar Klokken 20,00 Der indkaldes hermed til ordinær general-
forsamling i Dansk Bjergklub.
Dagsorden i henhold til vedtægterne:
1. Valg af dirigent.
2. Bestyrelserne aflægger beretning.
3. Kassereren fremlægger det reviderede

regnskab.
4. Fastlæggelse af kontingent.
5. Forslag fra bestyrelse og medlemmer.
6. Valg af bestyrelse.
7. Valg af revisor.
8. Eventuelt.
På valg til bestyrelsen er Jens Ulrik Jensen,
Christian Tørnqvist og Peter Harremoés.
Kun Peter Harremoés er villig til genvalg.
Artificielt klatre Træf:
Dette er ikke et kursus, men et dybt useriøst
træf. Har du bilplads eller mangler du en, så ring
til: Philip Oest Møller. Tlf. 3583 9287
Se mere side 54.

Program afdeling Øst
Torsdag den | Løvstræde 8A Laviner:
8. januar Klokken 20.00 Henrik Jessen Hansen holder foredrag og viser
billeder om farerne ved laviner.
Torsdag den | Løvstræde 8 A Bornholm:
15. januar Klokken 20.00 Jonas og Moses Løvstad viser billeder om
klatring på Bornholm.
Torsdag den | Løvstræde 8A Telemark skiløb:
29. januar Klokken 20.00 Jakob Hertz fortæller om telemark skiløb og
viser billeder fra nogle af sine ture.
Torsdag den | Løvstræde 8 A Denali:
| 5. marts Klokken 20.00 Mads Granlien viser billeder fra sin tur til
Denali.





![page58.jpg](/1997/DB-1997-5/page58.jpg)
Torsdag den | Løvstræde 8 A

Tirsdag den
16. december

Klokken 20.00

Auktion:

Vi afholder den årlige auktion over kasseret og
fejl indkøbt udstyr. Som sædvanligt er Henrik
Ljunggreen auktionarius.

Emner indleveres fra klokken 19.30

Program afdeling Vest

Skt. Johannes
Allé4F
Klokken. 19.30

Juleafslutning:

Hvad vi finder på denne gang, vil vi ikke røbe
endnu. Men du kan roligt tage sele og sko med.
Det bliver ikke mindre seriøst end sidste år!
Men måske lidt mere anstrengende for nogle af
0s/jer.

Skt. Johannes
Allé 4F
Klokken. 19.30

Klatring på Grønland:

Er du interesseret i at være med til at lave en tur
til Grønland, hvor hovedformålet er klatring, vil
du blive vartet op med nogle inspirerende
billeder og ligesindede personer på denne aften.

Århus C

Førstehjælpskursus:

Førstehjælpskursus finder sted 4 onsdage med

start den 7. Januar. Der er plads til 12-16

deltagere. Prisen er 80 kr. pr. deltager.

Bindende tilmelding (= betaling) hos Mette

Christensen senest 16. december. Her kan
'derligere oplysninger fås.

Skt. Johannes
Allé4F
Klokken. 19.30

Andesisme:

Allan Christensen viser billeder fra
bjergbestigning i Peru. Måske en god ide til
næste tur?

Skt. Johannes
Allé 4F
Klokken. 19.00

Generalforsamling:
Hermed indkaldes til generalforsamling for
Dansk Bjergklub Afd. Vest. Dagsorden i
henhold til vedtægterne. Forslag, der skal
behandles under generalforsamlingen, må være
bestyrelsen i hænde senest en uge før.
Bemærk, at generalforsamlingen afholdes i
umiddelbar forlængelse af Århus Klatreklubs
eneralforsamling.

Skt. Johannes
Allé 4F
Klokken. 19.30

Island Peak:

Peter Fast viser dig billederne fra sin og Henrik
Hoves tur til em af Nepals højeste
trekki





![page59.jpg](/1997/DB-1997-5/page59.jpg)
Skt. Johannes
Allé 4F
Klokken. 19.30

Fastelavn:

Endnu engang slår vi katten af tønden med
isøkse.

Husk klatresele og evt. isøkse (forsynet med
strop!). Sidstnævnte kan dog lånes.

Skt. Johannes
Allé 4F
Klokken. 19.30

Løvstræde 8A
Klokken 19.00

Skt. Johannes
Allé4F
Klokken. 19.00

Eksotisk klatring m.m:

Jens Hornbak og Lars Hjelm har en masse
lysbilleder fra Nepal, Thailand og Spanien, som
de gerne vil vise os, og vi har en masse
medlemmer - deriblandt dig - som blot venter på
at se dem! Er du til "porno" - så er det nu!

Program Københavns Klatreklub

Generalforsamling i Københavns Klatreklub
Dagsorden for generalforsamlingen er, jf.
vedtægternes &$ 5:

1. Valg af dirigent.

2. Bestyrelsen aflægger beretning.

3. Kasseren forelægger det reviderede regnskab.

4. Fremlæggelse af forslag til budget og
kontingent for det kommende år.

5. Forslag fra bestyrelse eller medlemmer.

6. Valg af medlemmer til bestyrelsen samt
suppleant.

7. Valg af revisor.

8. Eventuelt.

Til pkt. 6 skal bemærkes, at vedtægternes $ 6
foreskriver, at 3 medlemmer af bestyrelsen er på
valg. Hakon Jensen og Inger Færge har
meddelt, at de ikke ønsker genvalg.

Program Arhus Klatreklub

Generalforsamling

Der indkaldes hermed til generalforsamling i
Århus Klatreklub. Dagsorden ifølge
vedtægterne. Bemærk, at generalforsamlingen
afholdes lige før Afd. Vests generalforsamling.

59





![page60.jpg](/1997/DB-1997-5/page60.jpg)
Reserveret Postvæsenet 02741 KHC 453 000
DOLFI ROTOVNIK
SOØOLGARDSVEJ 5
2942 SKODSBORG

DE2Z0000

Wanted, a girl! Wanted, a girl! Wanted, a girl! Wanted, a girl!
I september 1998 er vi et hold på 4 mænd, der mangler en kvindelig deltager.

Vi skal deltage i adventure-løbet "Raid Gauloises" i Ecuador. Løbet er 500 km langt. Det
starter i Stillehavet med havkajakker, går så gennem regnskoven, hvor momenterne er
rafting, hydroglide, wild-water i kano, orienteringsmarch og hesteridning.

Derfra går det op i bjergene over kæmpe gletchere, hvor vi skal over et 6000 meter
bjerg. Vi har 10 dage til gennemføre ruten, dvs. 50 km om dagen, med ca. 4 timers søvn
pr. nat! 45 hold fra hele verden deltager.

Vi søger en pige der har en seriøs indstilling til at træne. Du skal kunne arbejde lang tid
under kraftigt fysisk og psykisk stress, og alligevel fungere med teamet. Vi har kun en
chance, hvis vi gennemfører som et team.
Desuden skal du helst have nogen erfaring med friluftliv, og have mindst en følgende
kvalifikationer:

ro havkajak/kajak.

Frafte.

fklatre/bjergbestigning.

fride på heste.

+kunne gå røven ud af bukserne.

Du kan læse mere om os på nettet på: https://willerup.com/raid98/
Og om selve løbet på: https://www.raid-gauloises.com

Hvis du er interesseret kan du kontakte holdlederen, Jesper Ritzau på e-mail:
J-1l ritzau cybernet.dk

eller skrive på nedenstående adresse:

Jesper Ritzau, Rudersdalsvej 37b, 2840 Holte



