
---
title: "Dansk Bjergklub 1972 nr. 4"
date: "2022-10-29"
draft: false
tags: ["1972"]
thumbnail: /1972/DB-1972-4/page1.jpg
---

![page1.jpg](/1972/DB-1972-4/page1.jpg)
Dansk Bjergklub og
Dansk Fjeldvandrerklub

JUNI 1972





![page2.jpg](/1972/DB-1972-4/page2.jpg)
DANSK BJERGKLUB
22. årgang nr. 4 juni 1972
Hyldevangen 4, 2630 Tåstrup.
Postkonto: 79 858. (Sektion af "Oster-
reichischer Alpenverein"').

BESTYRELSE

V. Bjerre Christensen - Formand
Hyldevangen 4, 2630 Tåstrup
01 99 49 59 (kl. 17 - 19)

Peter Franke - Sekretær
Kjeldgårdsvej 6, 2890 Hareskov

Harry Vedøe - Bibliotekar
Frederiksb. alle 40, 1820 Kbh. V

EV 36 51

Dolfi Rotovnik
Snemandsvej 1A, 2730 Herlev
01 94 87 94

Henning Knudsen - Kasserer

Skt. Thomas Alle 10, 1824 Kbh. V
01 104411 (kl. 9- 16)
AFDELING VEST

Kirsten Sarbæk
Niels Bjerresvej 27, 8270 Højbjerg

Steffen Knak-Nielsen
Gordon Albøge
ALPIN GRUPPE

Peter Christensen
Alleen 6, 2850 Nærum
01 80 03 98

UDRUSTNINGSDEPOT

Steen Mørup
Gyvelbakken 39, 3460 Birkerød

HYTTEFORVALTER

Peter Christensen
Alleen 6, 2850 Nærum
01 80 03 98

REDAKTION

Mogens P. Olesen

Jens Middelboe

Vitus Berings Alle 14
2930 Klampenborg
OR 9634

TRYK

Bruhns Bureau
Stengade 41, 3000 Helsingør
03 21 23 28

Forside: Godley-gletscheren.
De new zealandske alper.

Foto: Henrik Fog.

DANSK FJELDVÅANDRERKLUB
6. årgang nr. 6 juni 1972
Birkedal 9% 2800 Lyngby.

BESTYRELSE

Kirsten Kempel - Formand
Birkedal 9, 2800 Lyngby
01 88 31 72 (kl. 17 - 18)

Asger Christiansen - Næstformand
Damgårdsvej 15, 4050 Skibby

Ruth Bøge Andersen - Sekretær
Stordyssen 14, 2730 Herlev
01 94 16 02 (kl. 18 - 19)

Birger Iacobsen - Kasserer
Ridebanevang 32, 2820 Gentofte
Ge 64 17

Klubbens postkonto: 135185

Steen Ole Andersen
Lindevej 14, 1877 Kbh. V
Ve 53 44

Leif Michaelsen
Chr. Winthersvej 29, 2800 Lyngby
01 88 49 66

Birgit Storm

Dalstrøget 51, IM, 2860 Søborg
01 69 62 24 (kl. 18 - 19)
OMRÅDEKARTOTEK
Grethe Lerstrup

Jens Varmingsvej 28, 2300 Kbh. S
01 55 45 72 (ma.-fr. efter 16)

REDAKTION

M. Kæmpe
Ritta Stoltenberg

Werner Hansen
Rytterkrogen 12, 3520 Farum
01 95 21 96 (efter kl. 19)

INDHOLD

Bent og Carsten Witigren Andersen 3
Ture i Danmark
Lær at sikre sikkert .
Referater fra Fjeldvandrerklubben . 6
Torre VRE 000 meen vr mær 7
Corrosion på karabiner
Referater fra Dansk Bjergklul
Husk hytten - Husk Kullen ..
Møder og ture
Fotos ss issues

Nyt fra områdekartoteket ......... 13
Afd. Vest smæs DÆ
Kanoekspedition i Virmland ....... 15
Jimtland - Hårjedalen

(vestlige fjeldområder) . sm 20
Født SE FREE coco senderen 21




![page3.jpg](/1972/DB-1972-4/page3.jpg)
Bent og Carsten Wittgren Andersen

Som bjergbestiger og klatrer har man nok gjort sig fortrolig med faren
ved sin sport. Dansk Bjergklub har dog gennem hele sin tid i høj grad
været forskånet for ulykker. Desto stærkere virkede meddelelsen om, at
Bent og Carsten den 24. april på nedturen efter et bestigningsforsøg på
Månch i Berner Oberland sammen med en hollandsk pige styrtede i døden.

Bent var et mangeårigt medlem af bjergklubben og gennem de sidste år til-
knyttet Alpin Gruppe. Hans interesse for bjergene var i langt højere grad
præget af en umiddelbar glæde over klatringen og kammeratskabet end af
de store ambitioner i retning af svære ruter. De foretrukne områder var
Østalperne og Dolomitterne, hvor han nåede at klatre en lang række ruter
både med og uden fører.

Herhjemmefra kender vi først og fremmest Bent for hans store entusias-
me og hjælpsomhed. Det var Bent, der gennem en årrække skaffede Alpin
Gruppe et "hjem" på Gråbrødre Torv, og en del vil sikkert huske ham for
hans indsats i forbindelse med gennemførelsen af det første aftenskolekur-
sus i bjergbestigning.

Vi nærer alle dyb sorg og en oprigtig medfølelse for Inge og Ib Steen
Andersen, der nu har mistet deres to eneste sønner.

Peter Søndergaard Larsen

Ud over de oplysninger, der er fremkommet i dagspressen, vil Bjergklub-
bens bestyrelse fremskaffe de officielle rapporter over uheldet, der udar-
bejdes af den schweiziske bjergredningstjeneste og den østrigske bjergfører-
forening.





![page4.jpg](/1972/DB-1972-4/page4.jpg)
TURE I DANMARK

En af forudsætningerne for en vellykket fjeldtur er, at konditionen er i
orden. Nok har man ikke bjerge i Danmark, men man har mange skove
og kyststrækninger, som egner sig glimrende til træningsture.

Direktoratet for Statsskovbruget har udgivet mange brochurer med forslag
til vandreture i skovene. Disse brochurer er udmærkede. De indeholder
et kort, i stor målestok, over skoven og en beskrivelse af turen, som
kan være fra 4-5 km op til 10-15 km. De fleste af disse ture foregå i

de nordsjællandske skove, men der findes også flere i andre dele af lan-
det. Brochurerne fås bl.a. på biblioteker, turistbureauer og F.D.M. kon-
torer.

I 1969 fik vi en ny naturfredningslov. Nu har man ret til at færdes og op-
holde sig i private skove på mere end 5 ha. og på ikke indhegnede udyrke-
de områder, hvortil der fører offentlig vej og sti. Med mindre ejeren til-
lader adgang i større omfang, må man kun færdes til fods, kun på vejene
og ikke fra solnedgang til kl. 7 (vintermånederne til solopgang). Ophold
må ikke finde sted inden for 50 m fra beboelsesbygninger.

Man har ikke blot ret til at færdes langs kysterne, men også ret til kort-
varigt ophold dog mindst 50 m fra beboelsesbygninger. Strandfærdsels- og
opholdsretten gælder alle kyststrækninger, på hvilke der ikke findes sam-
menhængende grønsvær. Disse rettigheder giver utvivlsomt mange nye mu-
ligheder for korte eller lange ture, måske endda week-end ture med telt,
hvis man indhenter ejerens tilladelse. Nordsjælland er næsten dækket af
turistkort 1/20.000 fra geodætisk institut. Hele landet er dækket af måle-
bordsblade 1/20.000 og atlasblade 1/40.000. Ved at studere disse kort kan
man finde og planlægge mange gode vandreture. For Sjællands vedkommen-
de, vil jeg anbefale: Gurre-sø rundt, vest for Helsingør. Terrænet er fint
og meget skiftende med smukke udsigter over søen - ca. 10 km. Også
Esrum-sø rundt er en dejlig tur. Tager man båden fra Fredensborg til
Nøddebo og derpå går nord om søen bliver vandringen ca. 22 km. Hvis
man vil på en mere ødemarkstur, vil jeg nævne Nekselø eller Knudshoved.

Nekselø ligger i Sejrøbugten; en mindre motorbåd sejler fra Havnsø til
øen, som er totalt fredet. Denne ø med sine smukke skrænter og strande
har et usædvanligt rigt plante- og fugleliv.

Knudshoved er den ejendommelige halvø vest for Vordingborg. Den er ca.
15 km lang. Knudskoven ejer en urskovstemning, der danner en overras-
kende modsætning til det åbne land, der ved Draget snævrer sig ind til
en stenet sti. Yderst ude på de græsklædte bakker vokser gamle ege og
hvidtjørn. Her kan man nyde synet af bisonokser i en større indhegning
- høre klokkefrøer i de talrige små søer - og iagttage fugleliv dels på
strandengen, dels i buskadser på bakkerne.

Men også de udmærkede ture som Fjeldvandrerklubben selv har arrange-
ret er til at anbefale. Burde de ikke være samlet og tilgængelige for in-
teresserede medlemmer?

Monique Kæmpe




![page5.jpg](/1972/DB-1972-4/page5.jpg)
LÆR AT SIKRE SIKKERT
DYMANISK SIKRING.

Når man første gang skal ud og klatre, binder man sig ind i klatrerebet
og får at vide, at nu er man sikret! Og med den største ro i sjælen be-
giver man sig opad. Intet alvorligere kan jo ske, - rebet holder et par
tons og sikringsmanden er omhuen selv. Denne stærke tro på sikrings-
mandens evner og omhu beholder man så hver gang man er i klippen på
de stadig mere interessante opgaver.

Når man så er sikringsmand for første gang instrueres man passende,
får at vide hvor stort et træk, man kan komme ud for, hvor stor en
flyvetur op i klippen man kan få, om man ikke anvender selvsikring osv.
Ham man sikrer, falder ikke. Næste gang man sikrer, falder han heller
ikke, og efterhånden kan man sjuske eller fuldkommengøre sin sikrings-
teknik alt efter gemyt; - den metode duer bare ikke! Der må mere prak-
tisk, ublodig erfaring til!

For at få denne praktiske træning brugte en halv snes medlemmer af Al-
pin Gruppe søndag den 5. marts til at indøve dynamisk sikring, dvs. lang-
som bremsning af fald.

ell.

Tom Rishøj sikrer faldende mand.
Bemærk rebet, der løber ud.





![page6.jpg](/1972/DB-1972-4/page6.jpg)
Prøveopstillingen var meget enkel: Ved "Testoverhænget" (på Kullen) hej-
sede vi med et taljeværk med udløsningsmekanisme et bundt træstammer
på ca. 80 kg godt 12 m op. Et sikringstov var bundet til træstammerne
og gik via en bolt med karabin oppe i væggen ned til sikringsmandens
sticht-bremse. Træstammerne blev udløst fra taljeværket og faldt frit ca.
6 m, hvorefter sikringsmanden bragte dem til standsning.

Teknikken ved dynamisk bremsning er at bevæge venstre hånd med den
frie ende af sikringsrebet fra en position ved siden af det udløbende reb
til en stilling tværs af det udløbende reb. Det væsentlige er, at denne be-
vægelse foretages så tilpas langsomt, at det nedstyrtende bringes til lang-
som opbremsning. Den utrænede vil oftest øjeblikkelig blokere bremsen,
med en meget hård opbremsning til følge.

At anvende dynamisk sikring, altså langsom bremsning, nedsætter risiko
for brud af reb, slynger, karabiner og bolte; og manden, det er styrtet,
er sparet for flere dages vejrtrækningssmerter og måske et brækket rib-
ben. Eller det der er værre.

Ved den omtalte træning prøvede hver mand tre gange i træk.. Kun en an-
vendte handsker, resten holdt rebet med bare hænder og alle opnåede go-
de eller antagelige resultater. Ingen fik forbrændinger eller større hudaf-
skrabninger i hænderne.

Såvidt oplyst er det kun en lille del af klubbens medlemmer, som har prø-
vet dynamisk sikring, så teststanden vil nok blive rigget op nogle gange
endnu, så alle, der skal være sikringsmænd på sommerens ture, kan det
job.

Erik Jansen

Referater fra Fjeldvandrerklubben

Nyt fra bestyrelsesmøderne 20/3 og 9/5.

På det første planlagde vi områdeaftenen i detaljer og efterårets arrange-
menter i store træk.

På det andet tog vi hele bestyrelsesorganisationen og fordelingen af arbej-
de op til drøftelse med det formål, at formandsjobbet bliver mindst mulig
tidskrævende, og at klubbens medlemmer aktiviseres endnu mere.

Det vedtoges at minde ca. 30 medlemmer om, at de endnu ikke har indbe-
talt deres kontingent. Hvis alle ville sørge for kontingentindbetaling i nov.-
dec.-jan. ville mgeet arbejde (fritidsarbejde!) være sparet for sekretæren.

Kirsten Kempel




![page7.jpg](/1972/DB-1972-4/page7.jpg)
På udkig efter foråret 16.4.

Vi var en meget stor flok - mellem 30-40 - der gik foråret i møde på en
fin tur rundt om Esrom sø.

Turen forløb uden uheld af nogen art. Frokostpausen holdt vi i en dejlig
grusgrav med læ og sol.

Der var færre pigtrådshegn at kravle over eller under, end normalt når
Fjeldvandrerne går i aktion, og turen blev gennemført et par timer hur-
tigere end turlederen havde regnet med, så kondien er nok god til somme-
rens ture.

Ritta Stoltenberg

TORRE VENEZIA

"Seil aus", "Nachkommen". Tiden er gået i stå. Har jeg nogensinde lavet
andet end at klatre her sammen med Hannes? Vejret er vidunderligt, him-
len blå og klar, stilheden brydes kun af vort "Seil aus", "Nachkommen".

Dette er højdepunktet på en skøn sommerferie, Hannes og jeg er på vej
mod toppen af Torre Venezia (Castiglioni Fiihre IV) i Civettagruppen. Kl.
7 i morges forlod vi resten af gruppen, som endnu sov sødeligt i Tissi
hytten, og vandrede gennem det dugvåde græs langs de imponerende vægge
i Civettagruppen, til vi drejer væk fra stien op mod Torre Venezia, der
rejser sig mod himlen i al sin stolte skønhed.

Jeg fatter endnu ikke rigtigt, at jeg skal derop; men snart har vi reb på
og er i lag med det første ret lette stykke af klippen. Efter kort tids
klatring forsvinder Hannes af syne bag et hjørne af klippen. Der er ikke
mere reb. Kan du ikke give mig 1 meter endnu, så har jeg en bedre
standplads, råber Hannes. Jeg overvejer. - Giver jeg ham mere reb, må
jeg bevæge mig længere frem og udad, og så kan jeg ikke klatre op sam-
me sted, som han gjorde. - Det ser ikke overvældende svært ud. - Jeg
vil forsøge. Jeg bevæger mig et stykke fremad, så 1 meter reb bliver
fri og forsvinder om hjørnet til Hannes. Der er stadig bevægelse i tovet,
så jeg går lidt frem endnu, og nok et stykke reb forsvinder, hvorpå
Hannes' "Nachkommen" lyder, og jeg kan fortsætte ad min selvvalgte




![page8.jpg](/1972/DB-1972-4/page8.jpg)
Ved Torre Venezia
Foto: Adolf Mokrejs

rute, der viste sig at være lige så let, som jeg havde forestillet mig. Det
går videre omkring hjørnet, og jeg kan igen se Hannes.

Hannes har ikke klatret her før, og klatrer så at sige med vejviseren i
hånden, idet han af og til trækker en seddel med rutebeskrivelsen op af
lommen og studerer den, inden vi klatrer videre. Under opstigningen kan
jeg på hans udbrud høre, når der dukker noget særligt spændende op.
Hannes nyder som jeg klatringen i fulde drag.

Senere følger en Quergang. Væggen er så temmelig lodret. Jeg er kommet
et stykke frem og strækker højre hånd frem efter næste greb. - Intet at
mærke. - Jeg prøver igen - stadig intet - jeg prøver i andre retninger -
intet brugbart. - Jeg strækker mig til min yderste grænse - og der er
grebet. Det er fint; men balancen er ikke god, kun hvis jeg meget hur-
tigt kan flytte venstre hånd frem til det greb, jeg lige har sluppet med
højre og ret hurtigt kan flytte benet frem også, går det. Det er en tem-
melig anstrengende stilling at stå i, så nu må jeg beslutte mig. - Det
gik! og nu er resten ingen sag.

Næste svære punkt er en lang kaminklatring. Vi har på afstand hørt 2 an-
dre klatrere mase sig op gennem kaminen. Nu er det vores tur, og her

i kaminen som andre steder på ruten arbejder vi på fornemmelsen, idet
klipperne spærrer for lyden og gør en samtale umulig.

8.




![page9.jpg](/1972/DB-1972-4/page9.jpg)
Hannes forsvinder af syne. Jeg venter. Rebet glider roligt og jævnt opad.
Nu er der næsten ikke mere. Har Hannes nået standpladsen? Jeg venter
lidt. Tilsyneladende ingen bevægelse i tovet mere. Jeg starter. Først ar-
bejder jeg mig indad og opad i kaminen og må senere arbejde mig længe-
re ud igen. Det er en virkelig spændende klatring, idet man må tage hen-
syn til spærrende sten.

Første standplads viser sig at være en stor sten, der har kilet sig fast i
kaminen. For mig er kaminen ekstra spændende, fordi det er min første
større kaminklatring. For et par dage siden havde vi øvet kaminklatring

i Cinque Torri, og det kom mig til nytte her.

Efter kaminen var der kun et overhæng tilbage, som kunne volde vanske-
ligheder, ellers gik resten let.

På toppen ventede det andet rebhold, og vi blev modtaget med en fersken
og en kop te.

Nedstigningen på den anden side var lettere, men lige så ukendt, hvilket
medførte den pudsige situation, at jeg klatrede ned over et overhæng,
hvorpå de herrer, da jeg meddelte dem, at der var et overhæng, fore-
trak at fire sig ned i tovet.

Dette var højdepunktet på en lang vidunderlig sommer i bjergene.

Kirsten Sarbæk

uDpsryRrR | Corrosion på Karabiner

De som ikke så ofte får luftet deres bjergudstyr har
sikkert, når de finder dette frem igen, af og til set
nogle hvide pletter og mug på deres karabiner. Det
hvide stof er et affaldsprodukt ved corrosion.

Man har længe vidst, at karabiner blev ødelagt ved

corrosion, men først efter at englænderne er begyndt

at klatre mere ved kysterne, er problemet blevet nø-

jere undersøgt. Salt fremskynder nemlig processen

væsentligt. Man har indledt en række forsøg, af hvil-

ke vi har det første resultat. En karabin lod man
hænge 3 måneder ved en kystklippe, derefter undersøgte man den. Den
kunne pilles fra hinanden med en negl.





![page10.jpg](/1972/DB-1972-4/page10.jpg)
Konklusionen er: Karabiner der har været i brug på Kullen eller andre
steder nær salt, bør omhyggeligt vaskes, derefter skal de gnides med
en klud dyppet i olie.

Så meget fra England. For egen regning vil jeg tilføje, at problemet er
mest udtalt for karabiner, der får lov at ligge. Jeg har selv haft visse,
som jeg normalt ikke bruger, disse har ofte vist tegn på corrosion, når
de blev fundet frem igen (de hvide pletter). Altså hvis du ikke regner med
at bruge dine karabiner lige efter en Kullentur, så vask og smør dem.
Det tog 3 måneder for totalødelæggelse, men hvor lang tid tager det, før
de er under den kritiske grænse?

Referater fra Dansk Bjergklub

På Danske Bjergklubs ekstraordinære generalforsamling onsdag den 22.
marts blev bestyrelsens reviderede forslag til vedtægtsændringer fremlagt.
Dette forslag svarer til det forslag, som er aftrykt i tidsskriftet for fe-
bruar i år med den ene ændring, at pkt. 7, stk. 4, nr. 3 er ændret til
at lyde således: "Kassereren forelægger det reviderede regnskab". Den
ekstraordinære generalforsamling, der blev ledet af Bjørn Lygum, vedtog
det ændrede forslag, idet 18 af 22 fremmødte medlemmer stemte for for-
slaget.

N.0. Coops Olsen efterlyste det reviderede regnskab. Kassereren bekla-
gede, at han endnu kun havde modtaget revisorens mundtlige besked om,
at regnskabet var godkendt. Efter den ekstraordinære generalforsamling
holdt forfatteren Jens Bjerre foredrag og viste film fra en rejse i Hima-
laya. Vægten var lagt på billeder af folkelivet i det vestlige Himalaya,
hvor især nogle optagelser fra et huleboer-område gjorde stort indtryk.
Filmen sluttede med meget smukke og stemningsfulde billeder fra den
øvre Indus-dal.

Efter foredraget diskuterede man danske bjergbestigeres muligheder for

at komme på ekspeditioner til Himalaya. Det viste sig, at der var en hel
del interesse for dette spørgsmål, og at adskillige medlemmer allerede
havde foretaget undersøgelser på egen hånd for at finde billigste rejsemu-
ligheder m.v. Formanden nævnede muligheden for at afholde en åbent-hus-
aften i efteråret med Himalaya som tema.

På medlemsmødet den 18. april fortalte først Henrik Fog om bjergture i
New Zealand. Igennem mange dejlige billeder fik vi et levende indtryk af
naturen dernede. Det der gjorde mest indtryk, var fornemmelsen af virke-
lig stor og ensom natur med meget smukke bjerge, hvis toppe nåede helt
op til omkring 4.000 m. I det tætte krat, som dækker en stor del af bjerg-
områderne, er der kun enkelte steder ryddet stier. Mest benytter man
flodbredderne som adgangsveje til de egentlige bjergområder, og der er
masser af strømme at vade over. Ikke mærkeligt, når man hører, at der
falder 7å m vand visse steder på Sydøen. Lysbillederne sluttede med glimt
fra en stor tur til Sydøen, hvor et jagtselskab krydsede fra vestsiden op
over bjergkæden midt på øen. Her var et helt alpint landskab med store
gletschere og toppe på 3.000 m. Meget smukt og storslået. Skade at dette

10.




![page11.jpg](/1972/DB-1972-4/page11.jpg)
fascinerende bjergland ligger så langt fra vore flade strande!

Næste mand var Tom Rishøj med billeder og beretning fra påskens- snehu-
letur til Jotunheimen. 12 barske mænd, hvoraf de to var kvinder, drog i-
gen i år til egnen omkring Torfinnsbu, hvor de gravede sig ind/ned i sne-
huler i stærk kontrast til det liv, som ellers udfolder sig netop i påsken
på højfjellet, koncentreret om frokostbordet og baren på hotellerne. Her
stod den på dybfrosne æg og smeltevand, men dog også raffinementer som
ferskner flamberet i cognac. Start lørdag før Palmesøndag, hjemkomst 2.
påskedag. Transport: egne biler til Beitostøl, ski og pulk derfra. Der var
billeder med masser af påskesol og sne og tilsyneladende perfekt skiføre;
men vi hørte også om sne og tyve graders frost om natten. Mange egent-
lige klatringer var det på grund af vejrforholdene ikke blevet til, men
Harry og Peter Franke havde dog været på Knutholstind. Der blev foreta-
get indgående rekognosceringer til kommende sæsoner, for det er åben-
bart ikke sidste gang snehuleholdet vil afsted. Der blev kun omtalt en en-
kelt frafalden, som undervejs kom til at se et af de overvældende høj-
fjellsfrokostborde. Det var for stærkt et syn. Aldrig mere snehule! svor
han.

Husk Hytten - Husk Kullen

HUSK at det jo ikke kun er bjergklubbens arrangementer, der skal bringe
dig til Kullen og til vores dejlige hytte ved Skiret. Den står og venter på
dig hele året, og især nu i sommertiden er der så dejligt, at du simpelt-
hen snyder dig selv ved ikke at tage derover nogle gange. Du kan overnat-
te i selve hytten eller telte på grunden. Hytten er aflåst, men bestyrelsen
giver oplysning om, hvor nøglen kan fås. Den hurtigste og letteste vej der-
over går fra Hålsingborg til Jonstorp og derfra ca. 7 km mod Arild til
skiltet, som viser ned til Skåret og til Flickorna Lundgren. Drej til højre
ad den 2. vej, umiddelbart før Flickorna Lundgrens store parkeringsplads.
Følg stien ca. 150 m, og du vil finde hytten i granskoven til højre. Husk
at skrive dig ind i gæstebogen og at betale for overnatning samt at efter-
lade hytten i mindst lige så pæn stand, som du forefandt den. Og så øn-
skes du ellers mange gode Kullen-ture i sommerens løb. Du kan klatre,
vandre, bade og dase, gå en tur på Håkull, Kullens højeste punkt, gå
aftentur fra hytten langs kysten, opleve den fredelige, idylliske fiskerby
Skåret - kort sagt: der er så mange muligheder - find selv på flere!

PÅ GENSYN på Kullen og ved hytten mange gange i sommer!

gå




![page12.jpg](/1972/DB-1972-4/page12.jpg)
MØDER

DANSK BJERGKLUB.

JUNI

Onsdag den 7.
Åbent-hus-aften med temaet: Gamle billeder og film fra Kullen.

KULLENSOMMERHYTTEFEST

Dette lange ord er ensbetydende med, at vi igen har en begivenhed at se
frem til og et sted at sætte krydser i kalenderen: 17.-18. juni.

Omkring hytten vil der være pyntet op til fest med grønne blade på alle
træer, duftende græs og blomster. Den friske luft hvirvler brænderøgen
fra små grill-bål til yndefulde guirlander. Dådyr, skovduer, myg og fla-
germus er sat til at pynte op i passende afstand fra festpladsen.

For at komme derop kører man i egen bil med andre eller med i andres
biler. Lørdag eftermiddag er man velkommen, som altid, til at klatre
rundt på Kullen, men klokken 19 tændes grill-bålet ved hytten og den
selv-medbragte grill-mad (alt fra pølser, kyllinger, lammekoteletter til
hele okser kan medbringes) og tørsten slukkes med den selv-medbragte
vin, øl, juice, mælk, vand etc.

Derefter, når mæthedens time er kommet, bliver der traditionen tro en
rædselsfuld, morsom underholdning med de berømte artificielle artister
fra teaterselskabet "Tra-kulla-1a-l1a".

Natten tilbringes, såvidt mulig i egne soveposer, i eget telt eller i hytten,
hvor der altid er plads til een til.

Søndag klatres der efter bedste evne igen ude på Kullen.

Prisen for transport og overnatning plejer at ligge omkring 20 kr., men
husk at anmelde dig senest onsdag 14. juni enten til Dolfi Rotovnik, tlf.
(01) 94 87 94 eller Harry Vedøe, EVA 3651.

SEPTEMBER

Week-end'en den 2.-3.

Efterårets første ledede klatre- og vandretur til Kullen.
Tilmelding senest onsdagen før hos Dolfi Rotovnik, (01) 94 87 94.

Onsdag den 6.

Åbent-hus-aften: Flora i bjergene. Blomsterkyndige. vil fortælle om blom-
sterfotografering og vise lysbilleder. Laver du selv sådanne billeder, så
tag dem med.

Åbent-hus-aftenerne foregår som sædvanligt i "The Experiment of Interna-
tional Living'"s lokaler, Badstuestræde 17 og begynder kl. 20.

12.




![page13.jpg](/1972/DB-1972-4/page13.jpg)
OG TURE

DANSK FJELDVANDRERKLUB

Søndag den 18. juni.

Fugletur til Saltholm med mulighed for at se små fugleunger. Nærmere
oplysninger og tilmelding hos Guri Mogensen, Dragør, tlf. (01) 53 01 30
efter kl. 19. Tilmelding inden 5. juni af hensyn til arrangørernes plan-
lægning.

FOTOS

Adskillige dag- og ugeblade starter i forårsmånederne fotokonkurrencer
under et eller andet motto og med større eller mindre pengepræmier.

Vi har ikke til hensigt at gå disse blade i bedene ved at udskrive en lig-
nende konkurrence, men vi vil gerne - nu hvor sommerens fjeldtur står
for døren - opfordre medlemmerne til at tage gode og velegnede billeder,
således at redaktionen til efteråret og vinteren kan få et mere righoldigt
og kvalitativt bedre materiale at vælge imellem.

Uden tvivl tager de fleste i dag farvebilleder (dias), men har man mulig-
hed for også at fotografere i sort/hvid, vil dette være meget kærkomment,
da det er både lettere og billigere at reproducere.

God fotojagt!

Nyt fra Områdekartoteket

Antallet af turbeskrivelser har rundet snesen.

Det er gode ting, med et udmærket kortmateriale og i et enkelt tilfælde
yderligere dokumenteret med fotografier.

Det har været en god start, idet kun enkelte turbeskrivelser har omhand-
let kendt område, uden derfor at være mindre interessante.

Der savnes turbeskrivelser for de nordlige områder, som interessen me-
re og mere vender sig imod.

BIBLIOTEKET har yderligere kastet sig ud i forskning af litteratur med
tilknytning til fjeldvandring, således at litteraturlisten også vil komme til
at omfatte udenlandsk litteratur samt den tilgængelige på kommunebiblio-
teket.

O.K.U.

13,





![page14.jpg](/1972/DB-1972-4/page14.jpg)
AFD. VEST

ÅRSBERETNING

I et samfund som vort, hvor pressionsgrupper for interne organisationer over-
vælder landet med krav på dit og dat, er det en ren velsignelse at kunne se til-
bage på et år, hvor der for så få penge egentlig er opnået så meget.

Regnskabet dækker perioden 16. april 1971 til 15. febr. 1972 og ser således ud:

Entreindtægter kr. 226,34
Mødeafgifter - 125, 50

Overskud kr. 100,84

Hertil skal lægges overført overskud fra året 1970-71:
Kr. 106,54, så der bliver en kapitalkonto på kr. 207,38. Til dækning af
porto og kontorartikler er modtaget fra København kr. 144,52.

Vi har som de foregående år haft 9 aftenmøder sædvanligvis holdt en fre-
dag eller i sjældnere tilfælde en onsdag. Da en efterhånden ret stor del
af de fremmødte kommer uden for Århus, vil møderne også i fremtiden
blive bestræbt holdt i begyndelsen af week-ender. Dette er også forårsa-
get af at møderne sjældent opløses inden midnat. Programmet har vi be-
stræbt os på at gøre afvekslende, men det er dog vanskeligt helt at und-
gå en vis slagside mod Grønland, der jo i storslåethed og skønhed kan
give stof til stadig afvekslende foredrag.

De i de sidste år af Kirsten afholdte rebteknikermøder har desværre haft
en krank skæbne idet deltagelsen har været ret ringe. Møderne har abso-
lut en værdi, og jeg kan kun tilråde såvel nye som mere erfarne at møde
her og gennemgå den teknik, som man ofte ikke husker, når man hænger
i tovet.

Derimod er fremgangen i mødedeltagelsen i de kortere eller længere ture,
vi har arrangeret, meget markant. To weekendtraveture i efteråret til
Flyndersø og Rold skov havde fin mødedeltagelse og blev som følge heraf
virkelig fine.

Forårets traditionelle klatreture til Gåteborg i Bededagsferien, Kullen i
pinsen og til Bad Segeberg giver væsentlig større problemer, idet det er
vanskeligere at skaffe kørelejlighed end deltagere. Foreløbig er arrange-
menterne dog forløbet glat, men i fremtiden ser vi gerne flere bilfolk
på turene. Udgifterne vil selvfølgelig blive dækket, dersom man lægger
bil til, men som sagt; det er et problem!

I relation til aftenmøderne har vi haft en del vrøvl med mødelokale. I
medlemsbladets efterårsnummer annoncerede vi med at afholde alle mø-
der ude på Thorsmølle, men da stedet skiftede forpagter, måtte vi kikke
os om efter et andet samlingssted. Dette har afstedkommet at samtlige
møder herefter har været holdt privat hos medlemmerne, der har vist
utrolig gæstfrihed. Tak for den og tak til deltagerne, fordi de fandt ud

i byen.

Dette får være nok for i år. Tak til støtterne og på gensyn.
"I Fiders spår for framtids segrar".

A.P. Dahbl
14.




![page15.jpg](/1972/DB-1972-4/page15.jpg)
På kanoekspedition i Vårmland

Hvad gør man, når familiens yngste er for lille til rigtig fjeldvandring, men
alligevel gerne vil med ud i ødemarken? Ja, så har man den mulighed at
sejle i kano, og når "den yngste" er træt, kan hun bare sætte sig i midten
og lade sig transportere af sted af de større.

Allerede i år før sommerferien skrev vi og bestilte to kanoer hos Preben
Mortensen i Årjiing. En dygtig dansker, der har skabt et moderne kano-tu-
ristcenter ved det store sø-system vest for Vånern og ind mod den norske
grænse. Her kan man leje kanoer og sejle på egen hånd eller sejle med på
de arrangerede kanoture med leder.

Fra kanocentret modtog vi i marts et hæfte med beskrivelse af de sejlmulig-
heder området byder på, og efter at have anskaffet detailkort planlagde vi en

ss gs: E:
j

Foto: Kirsten Kempel

15.





![page16.jpg](/1972/DB-1972-4/page16.jpg)
10 dages tur. Da denne rute ikke førte forbi nogle forretninger, blev vi eni-
ge om at medbringe proviant til 10 dage.

Udstyret blev pakket dels i rygsække og dels i soveposeposer, som er vand-
tætte og lette at anbringe i kanoen (rygsække uden meis ville nok være det
bedste i kanoen). Vi medbragte to 3-mandstelte, 6 soveposer, 6 rednings-
veste, regntøj, gummistøvler, badedragt, eet sæt tøj til hver og gummisko,
samt almindelig forplejningsgrej. Desuden fiskestænger, kikkert, fuglebog,
flora og fotografiapparat.

Vi kunne godt have haft plads til lidt mere f.eks. et par luftmadrasser - det
ville "de gamle" nok have været glade for - og et sæt skiftetøj, men jo me-
re man har med, desto mere skal man pakke ud og ind, læsse i og læsse
ud hver dag.

Ved ankomsten til Årjång den 19. juli fik vi udleveret vores to orangerøde
glasfiberkanoer, talte med Preben om ruten, som han p.gr.a. lav vandstand
anbefalede at ændre, fik lastet kanoerne og sejlede så ellers af sted, bort
fra hverdagen og telefon, fra bløde senge og tørre huse til ødemarkens frie
og friske liv. Sommetider padlede vi langsomt af sted i strålende sol og
blikstille vand - det var lykken! Sommetider sled vi ved padlerne i strid
modvind med bølgeskvulp ind over rælingen, og sommetider krøb vi i regn-
vejr sammen under ponchoerne og forsøgte at padle under dem, mens alt
blev mere og mere vådt. Men det var mærkværdigvis også lykken!

Hvor langt man kommer i km hver dag afhænger af vind, vejr, lyst og kræf-
ter, men 15-20 km vil nok være en rimelig distance.

Hen på eftermiddagen begyndte vi at kigge efter en god lejrplads, og der er
mange muligheder både for at slå sig ned på "en øde 9" eller telte på "fast-
landet". Vi kunne selvfølgelig godt se, at der havde været "kanotister" før
os, men altid var lejrpladserne efterladte ryddelige og rene. Vandet i søer-
ne (på den svenske side af grænsen) er rent og klart, det kan drikkes, man
kan bade i det, fiske i det, sejle på det, - kort sagt, det er der hele tiden
som en god ven.

Aftenerne og morgenerne ved lejrpladserne hører til turens bedste minder.
Ofte tændte vi bål, - brænde var der nok af - og bagte pandekager, med
masser af blåbær til, eller vi stegte den kylling, som vi havde købt ved en
af sluserne. Efter middagsmaden gik vi på opdagelse på "vores p" eller
fiskestangen kom frem. En gedde og nogle abborrer var godt supplement til
det frysetørrede. Om morgenen kunne det være svært at komme af sted, når
f.eks. mudderkliren trippede rundt på naboøen og man kunne få den til at
svare ved at efterligne dens stemme, - når vandet fristede til en ekstra
morgendukkert, eller når der simpelthen var så skønt, at der blev bevilliget
en kop kaffe og en pibe tobak ekstra.

Hvert bådelav var selvforsynende, og ofte satte det skub i foretagenet med
lidt konkurrence mellem de to både. Der var god plads til kapsejllads, idet
det er lange smalle søer, man sejler på, ikke elve og åer. Søerne er om-
kransede af skov, der er enkelte sandstrande, men for det meste sten og
klipper helt ned til vandet. Man føler sig ikke indelukket af skovene, fordi
søerne hele tiden åbner for nye udsyn bag vige og øer.

16.




![page17.jpg](/1972/DB-1972-4/page17.jpg)
Ganske vist var det ikke fjeldvandring, men det var i hvert tilfælde ødemark,
og vi var meget enige om, at det var en fin måde at holde ferie på.

Familien Kempel

P.S. Brochurer kan rekvireres hos: Nordmarkens kanot og turist center,
SEE 67200 Årjing, Sverige.

Familien Kempel har også nogle brochurer liggende til medlemmer.

AFD. VEST
GENERALFORSAMLING

Da bestyrelsens erfaringer talte for, at det måske var mere praktisk med
en bestyrelse på 3, foreslog man at man i år kun valgte 3 bestyrelsesmed-
lemmer. Da Ester Skov og Anners Dahl ikke ønskede genvalg, og man ikke
kunne se, at det stred mod nogen af klubbens vedtægter, blev forslaget ved-
taget.

Den ny bestyrelse blev: Lisbeth Flintegård, Kirsten Sarbæk, Gordon Albøge.
Suppleant: Steffen Knak-Nielsen.

Lisbeth Flintegård har meddelt, at hun på grund af studietravlhed ikke har
så god tid til bestyrelsesarbejdet, og hun har ønsket, at Steffen Knak-Niel-
sen indtrådte i hendes sted.

Bestyrelsen kom af denne grund til at se lidt anderledes ud.

Gordon Albøge, Polarvej 11, 8200 Århus N. s
Steffen Knak-Nielsen, Bispehavevej 39, II tv., 8210 Århus V.
Kirsten Sarbæk, Niels Bjerresvej 27, 8270 Højbjerg.

Suppleant: Lisbeth Flintegård, Heibergsvej 17, 8230 Åbyhøj.
Som revisor valgtes: Holger Windeløv.

Bestyrelsen blev opfordret til at indgå et nærmere samarbejde med besty-
relsen i København, bl.a. om emnerne til mødeaftenerne, således at de
virkelig gode ting blev vist begge steder. Som eksempel blev nævnt den
laplandsaften, man havde afholdt i København.

Bestyrelsen blev også opfordret til at udsende flere meddelelser om de
specielle Afd. Vest aktiviteter, og det blev vedtaget, at hvis man ikke kun-
ne få portoudgifterne dækket på anden måde, skulle medlemmerne fremover
betale 1 krone ekstra på mødeaftenener foruden den krone man i forvejen
betalte til dækning af udgifter i forbindelse med møderne. Det vil altså si-
ge, at der ved møderne fremover betales 2 kr. ekstra til disse formål.

Der blev også vist interesse for, at man ofrede nogle penge på at få en
tysk himalayabestiger, nogle af medlemmerne havde truffet i Bad Segeberg,
herop for at vise billeder til næste sæson. I forbindelse med disse ting var
der også et forslag fremme om, at man kunne undersøge, om der var med-
lemmer, der var interesseret i en direkte tilknytning til Afd. Vest på den
måde, at man betalte et ekstra kontingent til varetagelse af afdelingens
specielle interesser.

12




![page18.jpg](/1972/DB-1972-4/page18.jpg)
Ang. adresseforandringer: Af hensyn til meddelelser, der skal udsendes,
vil vi godt bede medlemmer fra Afd. Vest om at meddele adresseforan-
dring både til Peter Franke og Kirsten Sarbæk.

Tilmelding til Kullenture og andre ture skal fremover ske til Peter Pear-
son, Holmparken 30, 7400 Herning, hvis ikke andet meddeles"?

Åbent-hus-møde hos Steffen Knak-Nielsen, Bispehavevej 39, II tv., 8210
Århus V. Onsdag den 7. juni kl. 19.30.

Nærmere oplysninger om disse møder udsendes, men det kan allerede nu
meddeles, at nogle af medlemmerne skal på ferie i følgende områder:

Oberengadin, Bernina, Wilder Kaiser, Bergell, Jotunheimen, Jostedals-
bræen, Velebit Jugoslavien, Sarek, Aurlandsdalen, Rondane, Dalarne,
Vest Schweiz.

Derfor vil vi bede enhver, der har kendskab til områderne, komme med
oplysninger, evt. medbringe kort, vandre- eller klatreførere og, hvis
man har det, 5-10 lysbilleder fra området til mødet den 7. juni.

Hvis man endnu ikke har fået følgeskab til sommerens tur, kan man må-
ske også aftale det på mødet.

De, der er interesseret i at lægge bolig til ved kommende åbent hus mø-
der, bedes henvende sig til Kirsten Sarbæk.

Efterårsprogrammet:
Den traditionelle Flyndersøtur afholdes i week-end'en 19.-20. august.

Fredag den 15. september kl. 19.30.

Vi regner med denne aften at vise de billeder vi ikke nåede at få vist på
generalforsamlingen. Om det nu var debatten, eller den hede, der strøm-
mede ud fra de solvarme ørkenbilleder, som Orla Kistrup viste os, der
havde udmattet os, er uvist, men i alt fald enedes man om at udsætte
forevisningen af Carl Erik Andersens billeder fra Gorges du Tarn og
Auvergne i Frankring til efteråret.

Mødelokale:

Da det viste sig, at vi skulle forlade Frederikshøj Kro allerede kl. 10 om
aftenen, må vi nok se i øjnene, at det ikke er det helt rigtige sted til af-
holdelse af vore møder, så alle forslag til bestyrelsen om egnede mødelo-
kaler er meget velkomne.

Bestyrelsesarbejdet fremover:

Bestyrelsen opfatter sig som et forretningsudvalg, der skal varetage Afd.
Vest's interesser, og vil derfor ikke vælge formand m.m., men vil for-
dele arbejdsopgaverne mellem sig efterhånden som de dukker op. Der vil
blive afholdt bestyrelsesmøde ca. en gang om måneden, og disse vil bli-
ve åbne for medlemmerne, sådan at hvis man har forslag og ideer, man
gerne vil fremføre, er man velkommen til at møde op til et bestyrelses-
møde og komme frem med det her.

Kirsten Sarbæk

18.




![page19.jpg](/1972/DB-1972-4/page19.jpg)
REFERAT

Indtryk fra en spændende aften i Afd. Vest.

Efter at have hørt en del om ""Watkins Mountains Expedition" i sommeren
1971, så vi frem til at opleve selve filmen fra ekspeditionen og til at høre
Vagn fortælle om foretagendet. Ca. 25 var vi samlet her i Århus den 5.
maj, og vi fik rige indtryk fra de 5 mænds (2 englændere og 3 danskeres)
tur i Østgrønland. Alastair Allen var leder af ekspeditionen.

Den store afstand: Kastrup - Kulusuk - Angmagssalik - Aputitek med hen-
holdsvis fly og kystskibe inden man nærmede sig rejsens mål ved Blosse-
villekysten - se det syntes som legeværk i modsætning til selve foretagen-
det inde på den vilde kyst og på Rosenborggletscheren, med dens isfald.
Overladte til fjeldet skulle de 5 mænd igang med strabadserne - og udfor-
dringer manglede ikke i det forrevne landskab. Her stod man virkelig midt
i det hele og måtte lade al teori bag sig. Inden toppen på Gunnbjørns Fjeld
(3700) blev nået, foretog man en farefuld færd over den opsprækkede glet-
scher, og adskillige omveje måtte man gøre for at undgå de mange "glet-
schersumpe" og "overfladeelve", som de nøje studerede luftfotos trods alt
ikke havde kunnet fortælle om. Kun enkelte små-(knap nok uheld) havde
man i disse islabyrinter - og uden videre virkede bestigningen næsten som
gjort i et snuptag - hvis man ikke bemærkede Vagns tendens til at sænke
stemmen, når han berettede om de farefulde momenter. En antydning af
det ikke helt ufarlig lå trods alt i en flygtig bemærkning som: "Dette ser
let ud, men der var faktisk hult neden under - så vi måtte passe lidt på".
Disse ord ledsagede et afsnit i filmen, som viste mændene glidende på

ski ned over et tilsyneladende let fremkommeligt, snedækket parti. Men
hult var der underneden! - Udsynet fra Gunnbjørns Fjeld, målet, virkede
meget imponerende - en blanding af skyer, toppe og uendelighed.

Nedturen så ikke ud til at have været så ganske ligetil heller. Det at træk-
ke en stor slæde, når man ikke kan gå "i takt" må virkelig have sat de 5

mænds evne til sammenhold på en prøve. Mange gode glimt fra det hygge-

lige samvær fik vi.

Det bratte skifte af transportmiddel ved kysten virkede meget spændende.
Slæden blev sørgeligt stående på kysten, og i de to gummibåde sejlede
man ned langs kysten. Mændenes slid i trækselerne til slæden blev nu
overtaget af påhængsmotorernes hestekræfter. Vagn havde selv udtrykt
før ekspeditionens begyndelse, at sejlads ved Grønlands Østkyst i gummi-
både nok kunne synes som "galmandsværk" - med de fremhævede fordele
ved denne form for transportmiddel viste sig ganske rigtigt at slå til.

Det så ud som en bedre turistfart mellem isskosserne. Det var utroligt.
Dog må det have været vanskeligt en dag, da pålandsvinden var kraftig,
og isen pakkede sammen omkring de små både. En uhyggelig situation!

Foruden af strabadserne fik vi også indtryk af den sparsomme bevoksning
på den barske kyst - og senere et glimt af grønlændernes tilværelse på
klippehalvøen ved "den store fjord".

En meget fin og varieret film.

19.




![page20.jpg](/1972/DB-1972-4/page20.jpg)
Jåmtland - Hårjedalen
(vestlige fjeldomrader)

Der er naturligvis ikke stor for-
skel på terrænet i den østlige
(se febr.-nr.) og vestlige del af
J-H. Dette område her kaldes
undertiden med en lidt foragte-
lig vrængen: Jernbanefjeldene,
og det er sandelig rigtigt, at
størstedelen af de fjeldvandrere,
som færdes i J-H, færdes på
ruten mellem Storlien/Enafors -
Sylarna.

Området omkring Sylarne byder
på storslåede udsigter, såvel på
de røsede ruter som udenfor.
En tur rundt om den opstemme-
de Syljå fra Helags til Nedalen
kan også ubetinget anbefales,

fortrinsvis dog for teltvandrere.
Floraen her på sydsiden af He-
lagsfjeldet er uhyre rig.

Det må bemærkes, at vejret ge-
nerelt set bliver dårligere jo
nærmere man kommer Kølens
vandskel, således at man ofte
fra de østige fjeldområder kan
betragte voldsomme skyforma-
tioner tårne sig op over Sylmas-
sivet, mens man selv sidder i
solskinnet.

2mr svor rr

Hvad angår realoplysninger hen-
vises til febr.-nr.

Asger Christiansen




![page21.jpg](/1972/DB-1972-4/page21.jpg)
LØST OG FAST

Annonce.
Rygsæk Bergans (brugt) herremodel sælges kr. 50. Ge 6417 (0700-0800).

"Karstens rende".

Postgangen hertil har ikke været god denne vinter, og november-nummeret
af tidsskriftet nåede sent frem, medens nummeret for december endnu sav-
nes. Derfor ved jeg ikke, om en eller anden har studset over min bort-
gang annonceret under Klatringer på Kullen med undertitlen "Karstens ren-
de". Her kan man nemlig læse følgende kortfattede nekrolog over een, der
meget vel kan være mig: "Hvorfra navnet stammer, og hvem Karsten var,
hersker der nogen tvivl om". Fa
Da tvivlen normalt siges at komme den skyldige til gode, vil jeg som sådan
efter den bedrøvelige læsning blot oplyse til eventuelt interesserede, at jeg
- omend noget fjernt fra Danmark - stadig lever i bedste velgående, sta-
dig er medlem af Dansk Bjergklub (siden 1955) og stædigt må fastholde,

at Karsten staves med C.

Med venlig hilsen,

C. Berg- Sørensen,
Angmagssalik

Følgeskab søges!
Fjeldvandring sidst i august/begyndelsen af september!

Er der nogle teltentusiaster, som vil slå følge med mig, når høstfarverne
flammer i fjeldet -

Nina Wagn, Kingosvej 19, 2630 Tåstrup, (01) 99 65 86.

Efterlysning.
Til medlemmerne af Dansk Bjergklub:

Støvleudvideren, som blev købt i 1968 af bjergklubben til brug for klubbens
medlemmer, er lånt af en eller anden, som ikke har leveret den tilbage.
Den bedes omgående afleveret til materialforvalter Steen Mørup, eller hel-
lere til mig som netop nu skal bruge den.

Jens Jensen,
Overgaden oven Vandet 547

Nord- Stid- Weitwanderweg.

I et tidligere nummer af tidsskriftet har vi omtalt den nyåbnede vandrerute
tværs igennem Østrig: Nord-Siid-Weitwanderweg. Den går fra Nebelstein
ved grænsen til Czekoslovakiet helt til Eibiswald i det sydligste Østrig,

ialt ca. 500 km markerede vandrestier. Fra Osterreichischer Alpenverein
har bjergklubben nu modtaget et eksemplar af den ca. 40-sidede fører, som
er udgivet over ruten. Den vil kunne studeres i klubbens bibliotek. Den der
ønsker selv at anskaffe føreren, kan rekvirere den hos OAV, Sektion Wald-

21.





![page22.jpg](/1972/DB-1972-4/page22.jpg)
viertel eller Sektion Steiermark. Pris: Sch. 25,00 + porto. Adresser fin-
des i tidsskriftets nr. 3, 1971.

Kullenføreren.

Den tidligere omtalte kullenfører er nu færdig og kan anbefales til enhver,
der vil klatre på Kullen. Pris kr. 18,00 (eller sv.kr. 13,00). Den fås
hos Peter Christensen, Peter Franke, Dolfi Rotovnik eller Harry Vedøe
på bjergklubbens møder eller Kullenture.

Feriepasset til Schweiz.

Det schweiziske turistbureau i København har oplyst, at i anledning af 125-
året for den første jernbane i Schweiz har man indført et feriepas til alle
offentlige trafikmidler i Schweiz. Dvs. at man kan rejse med jernbane,
postbus og skib så meget man vil, og så tit man vil på feriepasset. Det
udstedes til 8 dage, 15 dage eller en måned og koster fra 80 til 240
schweizerfrancs. Det giver rabat på visse bjergbaner. Børn halv pris.
Nærmere oplysninger hos det schweiziske turistbureau eller hos rejsebu-
reauerne.

Aftenskolekursus i bjergbestigning til efteråret.

Bjergklubben har aftenskolekursus i bjergbestigning tirsdag eller torsdag

på Nyboder skole kl. 19-22. Kurset varer 8 uger og begynder primo okto-
ber. Holdene har begrænset deltagerantal, så det kan anbefales at melde

sig til i god tid. Tilmelding FOF, Købmagergade 22, IM., 1150 K., tlf. 11 19 18.

Bjergskoler sommeren 1972.

Bjergklubben har som sædvanlig fået brochurer fra forskellige bjergskoler
i nord og syd, som tilbyder kurser for begyndere og viderekomne samt
arrangerer ture med fører. Det er et meget varieret udbud, som kan
studeres nærmere i klubbens bibliotek.

SPEJDER SPORT A/S har fået polititilladelse til forhandling af signalstif-
ter med tilhørende lys og røgpatroner. Politiets krav til denne forhandling
er, at vatronerne kun må sælges til medlemmer af Dansk Bjergklub og
Dansk Fjeldvandrerklub, mod rekvisition underskrevet af formanden.

Rekvisitionsblanketter samt brugsanvisning fås hos Spejder Sport eller di-
rekte hos formanden.

Rendez-vous Hautes Montagnes.

Dette er navnet på en international bjergklub, som tæller medlemmer fra
alle hjørner af verden, især kvinder og navnlig meget dygtige alpinister,
som har ledet eller deltaget i internationale ekspeditioner, bl.a. til Hima-
laya. Klubben er dannet for at skabe international kontakt og samarbejde.
Den tæller endnu ikke danske medlemmer, men hvis nogle af bjergklubbens
piger er interesserede, kan de sætte sig i forbindelse med frk. Siri Mel-
chior, Pourtalésstrasse 51, 3074 Muri bei Bern, Schweiz, som gerne vil
hjælpe med indmelding. Siri Melchior er dansk, men bor i Schweiz.

Ny hytteforvalter.

Henning Knudsen er fratrådt som hytteforvalter. Ny forvalter er blevet
Peter Christensen, Aleen 6, 2850 Nærum, tlf. 01 - 80 03 98.

22.




![page23.jpg](/1972/DB-1972-4/page23.jpg)
Efterlyses!!!

--- ikke en enkelt rejseledsager, men gerne famili-
er til sommertur på Korsika.

Vi er selv Lone 15 - Gert 42 - Ritta 39, der rejser
derned med tog + færge den 23.6.

Vi ved meget lidt om mulighederne for at få en god
ferie som fjeldvandrere dernede, men vi har mod
på at finde ud af det.

Jeg vil tro, at vi kan få noget rabat, hvis vi bliver
flere. Billetprisen er i øjeblikket ca. 700 t/r.

Hvis nogen kunne tænke sig at slå mere eller min-
dre følge, så ring 01- 81 08 23 - helst efter kl. 20.

Ritta Stoltenberg.
Hjelm påbudt på Kullen.
Bjergklubben vil henstille til alle, der klatrer på Kullen, at anskaffe sig
en klatrehjelm. På bjergklubbens klatreture vil hjelm fremover blive på-
budt. Til begyndere, som endnu ikke har fået egen hjelm, vil klubben an-
skaffe nogle klatrehjelme, som vil blive udlånt for kr. 5,- pr. week-end.
Turlederen vil sørge for udlånet. Arbejderbeskyttelseshjelm kan bruges,
men er ikke det bedste. De skal være uden skygge og have hagerem.

Desværre er det ulykkesstatistikken, som får os til dette. Det er altid be-
gyndere, der får sten i hovedet, fordi de klatrer nederst, og fordi de end-
nu ikke har lært, hvor de skal placere sig for ikke at blive ramt af sten.

Radioudsendelser for bjergbestigere og fjeldvandrere.

Østrig: "Der Bergfreund". Hver onsdag kl. 19.35 - 19.50 på Oestereich
Regional, Wien II, 1475 kHz, 203,4 m, 150 kW.

Vejrmelding 13 g. dgl., bl.a. kl. 18, 21, 22 og 23 på Oestereich I, Wien
I, 584 kHz, 513,7 m, 150 kW.

Tyskland: "Wald und Gebirge". Hver onsdag kl. 20.45 - 21.00 og lørdag
06.00 - 06.15 på Bayerische Rundfunk, Miinchen, 1602 kHz, 187,7 m, 370
kW. På dette program sendes også vejrmelding for hele alpeområdet. Vejr-
melding iøvrigt 10 g. dgl., bl.a. kl. 18, 20, 22 og 23.

Til hjælp ved indstilling: Radio Luxembourg 1439 kHz, 208 m, 1300 kW.

Schweiz: Schweizer Radio I, Beromiinster 529 kHz, 567,1 m, 500 kW.
Yderligere oplysninger savnes.

Sverige: Landsvejrmelding, program I, kl. 21.50.
Norge: Landsvejrmelding kl. 12.30 og 18.30. Oslo 218 kHz, 1376 m, 200 kW.

Yderligere oplysninger modtages gerne.
Peter Franke.

SEERE ESS Em.
Stof til næste nummer af tidsskriftet bedes indsendt inden den 15. august.

REDAKTIONERNE ØNSKER ALLE MEDLEMMER GOD SOMMERFERIE.

23.




![page24.jpg](/1972/DB-1972-4/page24.jpg)



